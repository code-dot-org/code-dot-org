---
title: Hour of Code România
nav: about_nav
social:
  'og:title' : ‘Hour of Code România se apropie'
  'og:description' : "Hour of Code este o mişcare globală care ajunge la zeci de milioane de elevi si studenţi din peste 180 de ţări şi peste 30 de limbi vorbite. Vârstele de la 4 la 104 ani."
  'og:image' : "http://ro.code.org/images/ogimage.png"
  'og:image:width' : "1200"
  'og:image:height' : "626"
  "og:video": ""
  "og:video:width": ""
  "og:video:height": ""
  "og:video:type": ""
---

# Noutăți

## <b>Hour of Code revine în 2016 – Programarea este accesibilă tuturor!</b>

- [<b>Comunicat de presa</b>](https://drive.google.com/open?id=0ByKUp0T0IcAMZnh3WmVfTmRaTUU) 


## <b>Iti multumim Calin!</b>
<b>Calin Goia sustine Hour of Code 2016 (Video)</b>

<iframe width="560" height="315" src="https://www.youtube.com/embed/IG12z6qs_Ic" frameborder="0" allowfullscreen></iframe>

## <b>Președintele României, domnul Klaus Iohannis, susține campania Hour of Code 2015, cel mai mare eveniment de educaţie din lume.</b>
În acest sens, Președintele Klaus Iohannis a participat vineri, 4 decembrie a.c., la Palatul Cotroceni, alături de un grup de 23 de copii, cu vârste cuprinse între 5 și 14 ani, la o oră de programare.

Prin organizarea acestui eveniment și susținerea campaniei Hour of Code 2015, Președintele României dorește să readucă în atenția opiniei publice importanța competenţelor digitale şi a investiției în dezvoltarea abilităţilor de programare ale copiilor, dar şi ale adulţilor, în procesul de învăţare pe tot parcursul vieţii.

Tutorialele urmate de copiii prezenţi astăzi, la Palatul Cotroceni, sunt disponibile pe site-ul oficial: ro.code.org. Acestea demonstrează că programarea reprezintă o îmbinare între logică şi matematică, între muncă şi perseverenţă, fiind accesibilă chiar şi la vârste mici. Performanţa României în domeniul IT a dovedit fără echivoc nevoia de a stimula talentul nativ în acest domeniu în ţara noastră.

Hour of Code România este un eveniment organizat de Asociația ADFABER, care, în 2014, a reușit să implice peste 400.000 de români în activități de programare.

<b>Video Hour of Code la Cotroceni</b>

<iframe width="560" height="315" src="https://www.youtube.com/embed/JldNuPL7K2A" frameborder="0" allowfullscreen></iframe>


## Smiley invata sa programeze alaturi de tinerii romani, pe 7 decembrie, ziua de start Hour of Code Romania

<b>Smiley alaturi de echipa HaHaHa Production sustine editia 2015 a celui mai mare eveniment de educatie din istorie, al carui mesaj este ca oricine, indiferent de varsta sau specializare, poate invata programare.</b>

<iframe width="560" height="315" src="https://www.youtube.com/embed/sRDDlXT-DCo" frameborder="0" allowfullscreen></iframe>

Bucuresti, 20 noiembrie, 2015 - Smiley, muzician, producator si om de televiziune, s-a alaturat echipei Hour of Code Romania in calitate de ambasador al celui mai mare eveniment de educatie din istorie, aflat in Romania la cea de-a doua editie. 

Dedicat elevilor si studentilor din toata lumea, Hour of Code este o miscare globala ce a implicat pana acum peste 170 de tari si aproape 131 de milioane de oameni in efortul de a demonstra ca programarea, astazi un limbaj international, poate fi invatata simplu si distractiv de catre oricine, la orice varsta. 

“Participantii invata in joaca - iata de ce Hour of Code este un proiect remarcabil, dar si motivul pentru care il sustin si la a doua editie. Cred ca tinerii interesati de programare sunt foarte norocosi fiindca au acum sansa nu doar de a-si largi orizontul, ci si de a o face prin joc.” - declara Smiley.

<b>Cum functioneaza?</b>

Participantii trebuie sa aiba la dispozitie o ora si un device (computer, tableta sau telefon) si sa acceseze tutorialele online de pe <a href="http://ro.code.org">ro.code.org</a>. 

Usor de parcurs si entertaining, oricine poate parcurge aceste tutoriale, acasa sau in cadrul unui eveniment organizat, alaturi de un grup de cursanti.

In 2014, 400.000 de romani au incercat o Ora de Programare in cadrul a 649 de evenimente Hour of Code ce au avut loc in doar 7 zile in toata tara.

Inscrie evenimentul tau Hour of Code la adresa <a href="http://www.code.org">HourofCode.com/ro/ro</a>

## Hour of Code 2015 se apropie. Inscrie evenimentul tau pe harta lumii

<b>Anul trecut s-au înscris și au participat la eveniment peste 400,000 de români.</b>

București, 23 octombrie 2015 – Asociația <a href="http://www.adfaber.org">ADFABER</a> promovează anul acesta, a doua ediție a Hour of Code (Ora de programare), cel mai mare eveniment de educație din întreaga lume, care se va desfășura simultan în mai multe regiuni ale globului. Amploarea evenimentului a clasat anul trecut România pe locul 10 în întreaga lume, după ce peste 400.000 de elevi s-au înscris și au participat la eveniment într-o săptămână.

Ediția de anul acesta a evenimentului Hour of Code se va desfășura în perioada 7 și 13 decembrie 2015 și propune elevilor și profesorilor să descopere cât de simplu pot învăța bazele programării cu ajutorul tutorialelor disponibile online pe ro.code.org. Animante și interactive, acestea aduc în prim plan personaje îndrăgite de copii, precum prințesa Elsa, dar și antreprenori cu business-uri online, adresându-se astfel deopotrivă copiilor și adulților. Tutorialele sunt disponibile în peste 40 de limbi și pot fi accesate atât alături de un profesor, cât și ca studiu individual.

Toți cei care vor să organizeze un eveniment Hour of Code o pot face la adresa <a href="http://www.code.org">HourofCode.com/ro/ro</a>, iar pentru participare la evenimentul global începând cu 7 decembrie au la dispoziție link-ul <a href="http://www.code.org">ro.code.org</a>. 

<i>“Rezultatul înregistrat de ediția de anul trecut a Orei de Programare ne arată interesul ridicat al elevilor pentru tehnologie și pentru domeniul IT, iar prin acest tip de proiect educațional le punem la dispoziție și resursele de care au nevoie pentru a se dezvolta în acest domeniu. Tehnologia face parte din viețile noastre, iar a oferi șansa copiilor să învețe programare este o oportunitate nu doar pentru ei, ci pentru noi toți”, declară Alin Chiriac, Founder & CEO ADFABER, asociația desemnată să se ocupe de organizarea, promovarea și susținerea Hour of Code în Europa de Est.</i>

Partenerii internaționali de anul acesta vor oferi premii pentru toți organizatorii de evenimente Hour of Code, în semn de recunoștință pentru implicarea în promovarea tehnologiei și educației IT în rândul tinerilor. 
<b>În plus, organizatorii evenimentelor Hour of Code în România vor beneficia de solutii de securitate online, din partea Bitdefender România.</b> 

ADFABER va pune și în acest an la dispoziția organizatorilor materiale traduse în limba româna, mesaje video motivaționale și suport pentru toți organizatorii de evenimente Hour of Code din România.

La nivel global, evenimentul Hour of Code este susținut de companii IT de top, precum Amazon, Apple, Dropbox, Facebook, Google, LinkedIn sau Micosoft. Evenimentul Hour of Code a adunat până acum peste 100 de milioane de elevi participanți din întreaga lume. 
<b>În România, sponsorii care au solidarizat cu ideea proiectului sunt până în acest moment Bitdefender, Gameloft, IBM,Intel, UPC. Ei s-au alăturat organizațiilor, instituțiilor, personalităților publice și vedetelor care susțin că toți copiii ar trebui să aibă șansa să învețe să programeze.</b>

<b>Despre code.org</b>
<p><a href="http://www.code.org">Code.org</a>, inițiator Hour of Code, este o asociație nonprofit dedicată promovării tehnologiei computerelor în școli, ca și în rândul femeilor, un segment slab reprezentat în acest domeniu de expertiză.</p>

<b>Despre ADFABER</b>
<p><a href="http://www.adfaber.org">ADFABER.org</a> este o organizație nonprofit ce promovează tehnologia în domenii în care aceasta poate avea cu adevărat un impact pozitiv. Educația este unul dintre cele mai importante dintre aceste domenii, alături de sănătate și mediu.</p>

## Klaus Iohannis susține Hour of Code în România

9 decembrie 2014 – Hour of Code (Ora de Programare), unul dintre cele mai mari evenimente de educație din lume, a început ieri și este susținut chiar și de președintele ales, Klaus Iohannis. Acesta a acordat o declarație pentru Hour of Code România. Timp de o săptămână, sute de elevi vor parcurge tutoriale interactive și distractive, cu ajutorul cărora vor învăța să scrie linii de cod chiar în sălile de clasă, sub îndrumarea profesorilor lor.

<i>„Cred cu tărie că educația este cheia regenerării unei națiuni și nu consider că trebuie privită altfel decât ca o prioritate indiscutabilă a oricărei societăți sănătoase. Într-o lume în care ascensiunea tehnologiei este fulminantă, avem datoria de a ne îndruma tinerii către studiul programării. Aceste cunoștințe și abilități sunt importante pentru viitorul fiecărui tânăr în parte, dar și pentru viitorul națiunii române în ansamblu. De aceea, sunt bucuros să mă alătur săptămâna aceasta tuturor elevilor, profesorilor și ONG-urilor care susțin importanța programării la cel mai mare eveniment de educație la nivel mondial, ''Hour of Code". Văd utilitatea acestui proiect în șansa generațiilor viitoare în ceea ce privește inovarea, dezvoltarea şi progresul. Aveţi tot viitorul înainte şi de aceea îndemn fiecare tânăr să fie un participant activ la schimbarea de care are nevoie acum România! Da, se poate”</i>, 
a declarat președintele ales, Klaus Iohannis.

Săptămâna 8-14 decembrie este cunoscută la nivel mondial drept săptămâna educației în științele calculatoarelor sau Computer Science Education Week. În această săptămâna, milioane de elevi și profesori din toată lumea vor parcurge aceste tutoriale și vor afla că programarea e un limbaj accesibil oricui, care nu necesită cunoștințe matematice avansate, ci mai degrabă logică și structură în gândire. 

Hour of Code este un program mondial care vine în sprijinul nevoii tot mai acute de programatori și specialiști IT din lume. În condițiile în care, oferta locurilor de muncă în domeniul IT crește pe zi ce trece, la nivel global se estimează că, până în anul 2020, se va înregistra un deficit de 8 milioane de programatori. Astfel, programul Hour of Code adresează o provocare la nivel public. 

Oricine poate accesa în mod gratuit platforma online http://ro.code.org și poate parcurge unul sau mai multe tutoriale interactive pentru a afla că programarea se poate învăța și nu e la fel de dificilă precum pare la prima vedere.

<b>Despre code.org</b>
<p><a href="http://www.code.org">Code.org</a>, inițiator Hour of Code, este o asociație nonprofit dedicată promovării tehnologiei computerelor în școli, ca și în rândul femeilor, un segment slab reprezentat în acest domeniu de expertiză.</p>

<b>Despre ADFABER</b>
<p><a href="http://www.adfaber.org">ADFABER.org</a> este o organizație nonprofit ce promovează tehnologia în domenii în care aceasta poate avea cu adevărat un impact pozitiv. Educația este unul dintre cele mai importante dintre aceste domenii, alături de sănătate și mediu.</p>

## Hour of Code este aici!

Smiley, Marius Moga, Elena Gheorge, Dan Chisu, Daniel Buzdugan, Mihai Gainusa, Calin Goia, Florin HIQ, Cornel de la Vunk sustin Hour of Code si ii invita pe toti elevii din Romania sa participe la cel mai mare eveniment de educatie din istorie pe http://ro.code.org

Pentru profesorii care organizeaza Hour of Code in scoli iata cateva elemente ajutatoare:

Daca aveti nevoie de ajutor va rugam sa ne scrieti la suport@adfaber.org.

1. Tutoriale distractive cu suport video si text in limba romana:

http://studio.code.org/hoc/1

http://studio.code.org/s/frozen/stage/1/puzzle/1

http://studio.code.org/flappy/1

2. Daca nu aveti ​conexiune la internet puteti rula "tutorialul fara internet" de la link-ul de mai jos:
https://github.com/google/blockly-games/raw/offline/generated/blockly-games-ro.zip
Dupa dezarhivare el ruleaza accesand fisierul "index" si se deschide in browserul de internet chiar daca nu aveti conexiune la internet.

3. Iata 3 clipuri video ajutatoare ce clarifica cateva elemente din tutoriale si totodata ofera detalii despre organizarea Hour of Code.

http://youtu.be/tQeSke4hIds - explica organizarea Hour of Code

http://youtu.be/TutWn_dx5Hk - trecere in revista a tutorialului Angry Birds

http://youtu.be/eNmWPSN1u3A - trecere prin tutorialul cu Frozen

4. Diplome personalizate: Daca aveti mai multi elevi care participa la acelasi computer, puteti printa diplome personalizate cu numele acestora accesand link-ul: http://code.org/certificates
Puteti adauga numele complet a maxim 30 de elevi odata, iar apoi apasati butonul "Submit" pentru a genera certificatele.
Ele pot fi apoi salvate in computer (Save picture as - Salvare poza ca) sau printate direct.

5. Faceti fotografii si clipuri video cu evenimentul.
Incurajati colegii profesori si elevii sa imortalizeze momentul participarii apoi sa trimita pozele la adresa eveniment@adfaber.org. Cele mai reusite fortografii si filme vor fi utilizate in clipul national de anul urmator alaturi de vedete si personalitati politice din Romania.

Incurajati-i pe elevi sa distribuie pe facebook certificatele de participare pentru a inspira si alti prieteni sa participe la o ora de programare.

Va multumim ca ne ajutati sa aratam tuturor romanilor ca programarea este simpla, accesibila si oricine poate invata sa programeze macar la un nivel de baza.

Pentru intrebari suplimentare va rugam sa ne contactati la adresa eveniment@adfaber.org.


## Organizați un eveniment Hour of Code pentru elevii sau studenții dumneavoastră

Ne bucuram sa anuntam ca avem deja sustinerea unor oameni minunati. 

Sunt oameni si companii care au inteles ca traim intr-o lume a tehnologiei si ca oricare ar fi domeniul pe care elevii (si romanii in general) aleg sa mearga, capacitatea lor de a reusi, va depinde tot mai mult de intelegerea modului in care functioneaza tehnologia.

In economia de astazi locurile de munca in IT sunt mai numeroase decat cei care le pot accesa cu cel putin 3-la-1, iar femeile si minoritatile sunt slab reprezentate.
Programarea este fundamentala pentru FIECARE industrie astazi.

Vestea buna este ca suntem pe cale sa schimbam acest lucru:
"Romania, participa la Hour of Code, cel mai mare eveniment de educatie din istorie (8-14 Decembrie 2014)."

Evenimentele Hour of Code din intreaga tara, reprezinta o declaratie ca Romania este gata sa invete aceste abilitati fundamentale secolului 21.

Va incurajam sa deveniti voluntari, sa contactati mass-media,  sa impartasiti stirea pe retelele sociale si sa considerati gazduirea de evenimente suplimentare Hour of Code in comunitatea din care faceti parte.

Aceasta este cu adevarat o sansa de a schimba viitorul educatiei in Romania.

Va invitam la efortul comun de promovare a campaniei si organizare a evenimentelor Hour of Code.

Echipa Hour of Code Romania.
