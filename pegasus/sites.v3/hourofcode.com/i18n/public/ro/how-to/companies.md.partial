---
title: Ghidul Hour of Code pentru companii
layout: wide
nav: how_to_nav
---

{{ signup_button }}

# Cum se poate implica compania ta în Hour of Code

### Află cum tu și angajații tăi puteți fi surse de inspirație pentru elevii care vor încerca să învețe știința calculatoarelor!

* * *

Gândirea de calcul contribuie la dezvoltarea abilităților de rezolvare a problemelor, a logicii și a creativității. Iar tehnologia transformă toate sectoarele de activitate de pe planetă. Elevii din ziua de astăzi trebuie să învețe cum să creeze tehnologie, nu doar să o folosească. Dacă încep de timpuriu, aceștia vor avea o bază pentru succesul profesional într-o carieră potrivită pentru secolul XXI.

În timpul campaniei Hour of Code, compania ta poate contribui la creșterea gradului de conștientizare a mișcării de promovare a științei calculatoarelor. Fie că te oferi voluntar virtual, în persoană sau prin intermediul companiei tale, aceste eforturi pot avea un impact uriaș asupra modului în care tinerele femei și elevii din grupurile etnice și rasiale marginalizate văd știința calculatoarelor și propriul lor potențial.

- [Încurajează angajații să facă voluntariat la o clasă](#encourage-employees)
- [Pune compania ta în legătură cu o școală](#connect-with-a-school)
- [Găzduiește propriul eveniment Hour of Code](#host-hour-of-code)
- [Promoveaza evenimentul Hour of Code](#promote-hour-of-code)
- [Mai multe modalități de a susține Hour of Code](#support-hour-of-code)

* * *

<a id="encourage-employees"></a>

## Încurajează angajații să facă voluntariat la o clasă

[![](/images/fit-600/Marketing/pexels-andrea-piacquadio-3762940.jpg)]({{ urls/learn }})

Unul dintre cele mai satisfăcătoare moduri de a participa la Hour of Code este de a fi voluntar la o clasă, fie în persoană, fie virtual. Mai mult, nu trebuie să fii inginer pentru a te oferi voluntar. Poți oferi o experiență semnificativă studenților, împărtășind propria experiență profesională și modul în care ȘC sau tehnologia au influențat rolul pe care îl ai în companie.

[<button>Înscrie-te ca voluntar</button>]({{ urls/volunteer }})

După ce un voluntar se înregistrează, profesorul poate să examineze profilul acestuia pe [harta](https://code.org/volunteer/local) voluntarilor [](https://code.org/volunteer/local) - prin urmare profilurile trebuie să fie cât mai complete posibil. Dacă ești potrivit pentru clasa lor, profesorii te vor contacta prin intermediul platformei (nu vom comunica niciodată adresa ta de e-mail profesorului). Poți apoi să stabilești detaliile direct cu profesorul cu privire la [modul cel mai bun de a participa ca voluntar în clasa acestuia](https://hourofcode.com/us/how-to/volunteers).

Pentru mai multe sugestii privind voluntariatul și exemple de mesaje prin care poți să-ți determini compania să participe la Hour of Code, consultă [ghidul]({{ localized_files/hoc_corporate_toolkit }}) nostru [pentru partenerii corporativi]({{ localized_files/hoc_corporate_toolkit }}).

* * *

<a id="connect-with-a-school"></a>

## Pune compania ta în legătură cu o școală

Nu trebuie neapărat să folosește harta voluntarilor pentru a intra în legătură cu o clasă sau cu o școală. De multe ori recomandăm ca acest demers să înceapă la nivel local. Gândește-te la școli cu care tu sau angajații tăi aveți o legătură puternică, cum ar fi școala pe care ai absolvit-o, școala la care merge unul dintre copiii tăi sau o organizație sau școală ale cărei cursuri sunt urmate de membrii unei comunități sau grup de populație care, din punct de vedere istoric, a fost subreprezentată în domeniul științei calculatoarelor.

[![](/images/fit-600/Marketing/2018_HoC-392.jpg)]({{ urls/learn }})

Poți vizita site-ul web al școlii pentru a găsi persoanele de contact potrivite, cum ar fi directorul sau directorul adjunct, profesorii care predau materii în domeniul tehnologiei sau al științei calculatoarelor sau chiar Asociația părinților, profesorilor și elevilor din cadrul școlii. De asemenea, poți să te asociezi cu organizații precum Boys & Girls Clubs of America, o filială a YMCA și multe altele pentru a găzdui un eveniment.

Dacă nu reușești să iei legătura cu o școală, te rugăm să [ne contactezi](https://support.code.org/hc/en-us/requests/new) și te vom pune în legătură cu unul dintre partenerii noștri locali, dacă este posibil.

* * *

<h4><font color="00adbc"><i>"Mi-a placut mult sa vad copiii atat de incantati. Un lucru uimitor a fost faptul că profesorii au observat că unii dintre elevii care nu se descurcau foarte bine la alte materii au fost extrem de pricepuți atunci când a fost nevoie să gândească precum dezvoltatorii și să-i ajute pe ceilalți - oferindu-le astfel un spațiu în care să se simtă încrezători.”</i></font></h4>

-Voluntar Hour of Code

* * *

<a id="host-hour-of-code"></a>

## Găzduiește propriul eveniment Hour of Code

Dacă vrei să mergi mai departe, compania ta poate găzdui și un eveniment Hour of Code. Nu există o formulă specifică pentru organizarea unui eveniment, așa că te încurajăm să fii creativ! Deoarece echipa noastră este mică (dar puternică!), Code.org nu poate dedica resurse coordonării evenimentelor Hour of Code. Cu toate acestea, iată câteva sfaturi pentru început.

### 1. Vizionați acest tutorial video <iframe width="500" height="255" src="//www.youtube.com/embed/SrnvvWDm73k" frameborder="0" allowfullscreen mark="crwd-mark"></iframe> 

### 2. Stabilește data, formatul și locul în care se va organiza evenimentul tău

Există evenimente [virtuale](https://hourofcode.com/us/how-to/virtual) sau cu participare în persoană, la sediul companiei sau în cadrul comunității, pentru cursanți de toate vârstele! Poți, de asemenea, să te inspiri din modul în care au procedat în trecut alți [parteneri corporativi](https://medium.com/@codeorg/amazon-microsoft-google-vista-and-more-rally-to-bring-the-hour-of-code-to-students-worldwide-4641325542cf) și [sponsori](https://medium.com/@codeorg/how-code-orgs-corporate-supporters-helped-spread-the-love-for-2019-s-hour-of-code-73a3c088f10f).

<br />

#### Exemplu de ordine de zi:

|Ora | Aspect de pe ordinea de zi | |\---\---\---\---\---\---\---\---\---\---\---\---\---\---\---\---- | \---\---\---\---\----- ||1-5 minute | Prezintă un [clip video inspirațional](https://hourofcode.com/us/promote/resources#videos)|  
|5-10 minute | Prezintă-te și află mai multe despre cursanți: unde lucrează, cu ce se ocupă și ce le place cel mai mult la locul de muncă? Ce sau cine v-a inspirat? Cum ați devenit interesați de informatică? Ați avut un mentor? Punți întrebări elevilor şi lăsați timp pentru Întrebări&Răspunsuri. |  
|30-60 minute | Programați! Dacă evenimentul tău este organizat în persoană, acesta este momentul în care trebuie să răspunzi la întrebări și să îi ghidezi pe elevi pentru a rezolva puzzle-uri dificile. Nu le da soluția în mod direct, ci încearcă să le pui întrebări pentru ca aceștia să poată spune singuri ce nu a funcționat bine și încurajează-i să își pună întrebări reciproc. În cazul în care te oferi voluntar în mediul virtual, colaborează cu profesorul pentru a stabili care este cea mai bună abordare. Este posibil să fie mai util să revii la sfârșitul sesiunii, pentru a vedea ce progrese au făcut elevii. | ||1-3 minute | Mulțumește-le tuturor și transmite-le un mesaj care să îi inspire la despărțire. Distribuie produse cu logo-ul companiei dvs. (autocolantele [](#celebrate) sunt grozave)! | | <br />

#### Alte idei de adăugat la evenimentul tău

- Explică modul în care tehnologia are impact asupra vieții noastre, cu exemple care să îi intereseze pe cursanții din toate mediile - vorbește despre tehnologii care salvează vieți, care îi ajută pe oameni, care îi conectează. 
- Dacă reprezinți o companie de tehnologie, fă demonstrații în care să utilizezi produse amuzante și inovatoare la care lucrează compania ta. Dacă nu reprezinți o astfel de companie, discută despre modul în care compania ta folosește tehnologia pentru a rezolva probleme și a-și atinge obiectivele.
- Invită IT-iști din compania ta să vorbească despre motivul alegerii carierei lor și despre proiectele la care lucrează.
- Dacă ai un grup de angajați care vor facilita evenimentul sau care vor fi voluntari la o școală locală, ia în considerare posibilitatea de a comanda [tricouri personalizate pentru](http://blog.code.org/post/132608499493/hour-of-code-shirts-and-more) grupul tău.

### 3. Planifică nevoile tehnologice

[![](/images/fit-600/Marketing/Excel-Charter-SchoolHoC-2015-stills-9.jpg)]({{ urls/learn }})

#### Dispozitive:

Cea mai buna experienta Hour of Code include calculatoare care au conexiune la Internet. Dar nu ai nevoie de un calculator pentru fiecare copil și poți chiar să organizezi Hour of Code fără calculatoare! Pentru activități offline, utilizează, în secțiunea Tehnologie necesară pentru ore, filtrul care să afișeze opțiunile „Fără computere sau dispozitive”.

- **Activități de test** pe calculatoare sau dispozitive. Asigură-te că acestea pot deschide browserele și că au sunet și video.
- **Nu ai suficiente dispozitive?** Folosește metoda programării în perechi. Atunci când elevii au un partener, ei se ajută reciproc şi se bazează mai puţin pe profesor. Ei vor vedea, de asemenea, că programarea este socială şi colaborativă.
- **Pune căști** la dispoziția participanților sau roagă-i să-și aducă de acasă propriile căști dacă urmează să vizioneze tutoriale cu sunet.
- **Ai o conexiune cu lățime de bandă redusă**? Planifică activitățile în așa fel încât să prezinți videoclipurile întregii clase, pentru a evita astfel ca fiecare participant să descarce propriile videoclipuri. Sau încearcă să desfășori activități offline.

#### Evenimente virtuale:

Dacă evenimentul tău este virtual, trebuie să iei o decizie cu privire la platforma de conferință (și să o testezi) înainte de eveniment. Acest lucru poate afecta numărul de cursanți pe care dorești să îi implici, prin urmare este mai bine să stabilești acest lucru înainte de a invita o clasă întreagă sau de a-ți promova evenimentul. Pentru idei cu privire la modul în care poți să organizezi un eveniment Hour of Code la distanță, citește [sfaturile noastre cu privire la un eveniment virtual Hour of Code](https://hourofcode.com/us/how-to/virtual).

### 4. Alege o activitate

Îți punem la dispoziție o gamă variată de tutoriale distractive, ghidate de cursanți, pentru toate grupele de vârstă și nivelurile de experiență. O opțiune populară printre cursanți este să încerce tutoriale pe cont propriu, dar este indicat să începi evenimentul cu un [clip video inspirațional](https://hourofcode.com/us/promote/resources#videos) pe care să îl vizionați împreună.

<a href="https://hourofcode.com/us/learn">Parcurge activitățile</a> și decide din timp dacă vrei să alegi un singur tutorial pentru toți cursanții sau dacă vrei să lași fiecare copil să își aleagă unul. **Toate activitățile Hour of Code** necesită un timp minim de pregătire și sunt ghidate de cursant, ceea ce le permite participanților să lucreze în ritmul propriu și în funcție de nivelul de competență propriu.

[![](/images/fit-700/tutorials.png)]({{ urls/learn }})

După ce ai stabilit foaia de parcurs a evenimentului, poți începe să inviți cursanți, o școală întreagă sau chiar o comunitate mai mare. Îți recomandăm să începi cu o școală locală cu care ai stabilit deja o relație de colaborare sau [să consulți harta noastră](https://hourofcode.com/us/map) de evenimente Hour of Code.

<a id="celebrate"></a>

### 5. Sărbătoriți

[![](/images/fit-600/Marketing/2018_HoC-391.jpg)]({{ urls/learn }})

După ce cursanții sau invitații au terminat Hour of Code, este timpul să sărbătoriți succesul. Iată câteva idei pentru ca evenimentul să fie și mai distractiv:

- [Imprimă certificate]({{ urls/certificates }}) pentru participanți și cursanți.
- [Imprimă autocolantele „Am participat la Hour of Code!”]({{ promote/resources_stickers }}) sau găsește alte premii și obiecte promoționale în [magazinul Code.org de pe Amazon](https://code.org/shop). 
- Distribuiti fotografii şi înregistrări video ale evenimentului dumneavoastra Hour of Code pe social media. Utilizati #HourOfCode şi @codeorg, astfel încât putem evidenţia si noi succesul dumneavoastră!

* * *

<a id="promote-hour-of-code"></a>

## Promoveaza evenimentul Hour of Code

Una dintre cele mai bune modalități prin care poți fi de ajutor este să le spui și altora despre Hour of Code și să promovezi aceste evenimente.

[![](/images/fit-600/Marketing/g8TUlHzF.jpeg)]({{ urls/learn }})

### 1. Înregistrează-ți evenimentul

Atunci când te înscrii la evenimentul Hour of Code, vei primi comunicări utile prin email cu noutăți și sfaturi pentru organizarea unui eveniment Hour of Code de succes. Un aspect important este și modul în care poți anunța școlile din zona ta sau pe părinți că organizezi un eveniment în apropiere.

### 2. Postează pe rețelele de socializare

Popularizează mișcarea care promovează știința calculatoarelor cu ajutorul acestui model de conținut pe care îl poți publica pe rețelele de socializare și distribui angajaților tăi.

#### Anunțul general cu privire la Hour of Code

- Știința calculatoarelor schimbă lumea în care trăim. Ajută-i pe cursanți să participe la schimbare cu #HourOfCode. https://hourofcode.com/ 
- Este important să nu ne limităm la a utiliza tehnologia - trebuie să învățăm cum să o construim. Ajută pe cineva să înceapă acest proces cu ajutorul #HourOfCode. https://hourofcode.com/ 

#### Statistici

- Știai că doar în 45% dintre școlile din SUA se predă știința calculatoarelor? Oferă fiecărui elev șansa de a participa la #HourOfCode https://hourofcode.com/ 
- În Statele Unite, doar 26% dintre persoanele care lucrează în domeniul software sunt femei. Îmbunătățește accesul femeilor tinere la știința calculatoarelor prin #HourOfCode https://hourofcode.com/ 
- 67% dintre locurile de muncă din domeniul științei calculatoarelor din SUA nu se află în sectorul tehnologic. Promovează includerea științei calculatoarelor în programa școlară standard cu ajutorul #HourOfCode https://hourofcode.com/ 

#### Creează-ți propriul eveniment

- Un eveniment #HourOfCode poate duce la [termină povestea]. https://hourofcode.com/ 
- Susțin #HourOfCode pentru că [termină propoziția incluzând aici propriile opinii]. Vino alături de noi https://hourofcode.com 

#### Pentru ingineri

- Dacă prima ta linie de cod ți-a schimbat viața, ajută-i pe participanți să programeze în cadrul primului lor eveniment #HourOfCode https://code.org/volunteer 
- Dacă ai învățat să programezi - care este povestea ta? Fii o sursă de inspirație pentru un alt cursant cu ajutorul primului său eveniment #HourOfCode https://code.org/volunteer

<a href="https://hourofcode.com/promote/resources#posters">Află mai multe</a> despre postere, videoclipuri, autocolante și alte modalități de promovare a evenimentului în comunitate.

* * *

<a id="support-hour-of-code"></a>

## Mai multe modalități de a susține Hour of Code

[![](/images/fit-600/Marketing/girl-strong-coding.png)]({{ urls/learn }})

- Informează publicul cu ajutorul produselor promoționale inscripționate cu [logo-ul Code.org](https://store.code.org/) (toate încasările vor fi direcționate către sprijinirea accesului mai multor elevi la educație în domeniul științei calculatoarelor).
- Donează către Code.org atunci când faci cumpărături pe [AmazonSmile](https://code.org/donate/amazonsmile). 
- Cere-i directorului general să trimită un e-mail către întreaga companie, subliniind importanța științei calculatoarelor și încurajându-i pe angajați să discute și cu alte persoane despre acest lucru.
- Distrează-te cu colegii de muncă organizând o [campanie de donații](https://medium.com/@codeorg/how-a-haircut-happy-hour-turned-into-a-fundraiser-for-code-org-1952b197faa2).
- [Semnează această petiție](https://code.org/promote) pentru a te asigura că fiecare elev are oportunitatea de a învăța bazele științei calculatoarelor. 
- [Donează](https://code.org/donate) către Code.org pentru ca resursele noastre educaționale să continue să fie gratuite și accesibile pentru toți. 

Pentru mai multe sugestii cu privire la modul în care poți să sprijini Code.org și Hour of Code, vizitează [Code.org/Help](https://code.org/help)

{{ signup_button }}