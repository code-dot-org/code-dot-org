---
title: Garis Panduan Aktiviti
layout: wide
---

<style>
  ul {
    margin: 0px 20px 20px 20px;
  }
</style>

# Garis panduan untuk mencipta dan menghantar tutorial dan pelajaran untuk Hour of Code™ (Jam Kod) dan Minggu Pendidikan Sains Komputer

Code.org menganjurkan pelbagai aktiviti, pelajaran dan video Hour of Code™ (Jam Kod) dalam laman web Code.org dan Jam Kod. Senarai semasa berada di [hourofcode.com/learn]({{ urls/learn }}).

Mahu menghantar tutorial pandu diri, pelajaran dipimpin guru, atau aktiviti robotik/pembuat yang menerangkan prinsip sains komputer? Sertailah pergerakan global ini dan bantu peserta di seluruh dunia memulakan dengan jam kod atau pergi lebih jauh dengan aktiviti pelbagai pelajaran, sepanjang hari, atau seminggu.

**Setelah membaca garis panduan, anda boleh menghantar aktiviti anda melalui [halaman Penghantaran Aktiviti Hour of Code™ (Jam Kod)](https://forms.gle/z8ARSLcJCFdNPVJS8) kami. Anda boleh menghantar aktiviti pada bila-bila masa, tetapi tarikh akhir kemasukan dalam mana-mana tahun kalendar yang tertentu ialah pada 1 Oktober. (Sebagai contoh, apa-apa aktiviti yang diterima selepas 1 Oktober, {{ campaign_date/year }} tidak akan disenaraikan untuk {{ campaign_date/year }} Jam Kod.) Tarikh akhir untuk menghantar semakan kualitatif awal [(butiran di bawah)](#earlyreview) ialah pada 16 Ogos.** Jika anda mempunyai apa-apa soalan tentang penghantaran aktiviti anda, sila hubungi kami di support@code.org.

Beberapa petua:

1. **Hantar lebih daripada satu aktiviti**: Jika anda telah membina aktiviti untuk pelbagai tahap, peringkat umur yang berbeza, atau kategori lain, kami akan menyenaraikan aktiviti anda secara berasingan supaya setiap guru boleh mencari aktiviti yang sesuai untuk kelas mereka. Hantarkan setiap tutorial atau aktiviti secara individu. Apabila dilihat bilangan penghantaran sejak beberapa tahun kebelakangan ini, kami akan mempunyai masa untuk menyemak **sehingga 5 aktiviti** untuk setiap rakan kongsi. Selepas itu, kami akan berusaha sebaik mungkin untuk menyemak sebanyak yang mungkin sebelum acara Jam Kod bermula.

2. **Di luar pelajaran individu yang baru bermula**: Di samping pelajaran untuk guru dan pelajar yang mempelajari sains komputer buat pertama kalinya, kami menyenaraikan pengalaman pembelajaran untuk kelas celik sains komputer yang mahu melangkah lebih jauh! Bantu kami dengan menghantar pelajaran untuk kelas yang sudah selesa dengan asas sains komputer.

3. **Bidang subjek**: Mempunyai idea pelajaran hebat yang mengintegrasikan Sains Komputer ke dalam Matematik? Sejarah? Seni Bahasa? Sains? Seni? Atau subjek lain? Kami telah menerima banyak permintaan daripada guru yang mahu menghubungkan Jam Kod dengan bidang subjek mereka. Guru boleh menyaring untuk jenis kelas mereka (kumpulan gred atau bidang subjek), oleh itu kami memerlukan bantuan anda mengisi jurang yang wujud bagi menawarkan aktiviti kelas atau rancangan pelajaran yang mengaitkan CS dengan setiap bidang subjek utama untuk kumpulan gred berbeza. Kami juga terus mengadakan kategori "Sains Komputer" untuk guru yang mencari aktiviti CS yang generik.

<a id="top"></a>

## Indeks:

- [Perkara yang boleh dihantar](#whatsubmit)
- [Garis panduan umum untuk mencipta aktiviti Hour of Code™ (Jam Kod)](#guidelines)
- [Cara Menghantar](#submit)
- [Cara aktiviti akan dinilaikan](#inclusion)
- [Garis panduan menghantar untuk semakan kualitatif awal](#earlyreview)
- [Cadangan untuk mereka bentuk aktiviti anda](#design)
- [Garis Panduan Tanda Dagangan](#tm)
- [Piksel Penjejak](#pixel)
- [Mempromosikan aktiviti, CSEdWeek dan Jam Kod anda](#promote)

<a id="whatsubmit"></a>

## Perkara yang boleh dihantar

**Teka-teki atau permainan pandu diri ([contoh](https://code.org/dance))**

Aktiviti ini direka bentuk untuk pelajar mengarah diri melalui tutorial. Mereka tidak memerlukan banyak arahan daripada guru atau kerja penyediaan guru.

**Guru Mengendalikan pelajaran ([contoh](https://studio.code.org/s/course1/lessons/2/levels/1), [templat](https://docs.google.com/document/d/1DhaLNd6uim9rRPkHrglnOvVcgzGc8axKIzv8YI56JGA))**

Kini, ratusan ribu pendidik telah mencuba Jam Kod, banyak kelas bersedia untuk aktiviti lebih kreatif yang mengajar asas sains komputer. Untuk membantu guru yang lebih canggih mendapatkan inspirasi, kami mengumpul dan menguruskan pelajaran dan rancangan aktiviti "dipimpin guru" untuk veteran Jam Kod.

Satu jenis aktiviti yang akan kami paparkan untuk guru yang berpengalaman ialah projek penciptaan "sandbox terbuka". Aktiviti yang menggalakkan pelajar membina aplikasi, permainan, laman web atau projek lain mereka sendiri. Jika dikendalikan dengan betul, lebih banyak aktiviti terbuka boleh mempamerkan sifat kreatif sains komputer dengan lebih baik.

Sebilangan pendidik juga mungkin lebih suka menganjurkan aktiviti Jam Kod yang mengikuti format pelajaran tradisional berbanding pengalaman yang berpandukan teka-teki/permainan.

Anda boleh mulakan dengan [templat](https://docs.google.com/document/d/1DhaLNd6uim9rRPkHrglnOvVcgzGc8axKIzv8YI56JGA) ini untuk rancangan pelajaran anda.

**Aktiviti untuk guru dalam subjek/bidang lain**

Kami juga memaparkan rancangan pelajaran yang direka bentuk untuk bidang subjek berbeza. Sebagai contoh, rancangan pelajaran satu jam untuk mengajar kod di dalam kelas geometri. Atau latihan mad-lib untuk kelas Bahasa Inggeris. Atau aktiviti penciptaan kuiz kreatif untuk kelas sejarah. Ini boleh membantu merekrut guru dalam bidang subjek lain untuk membimbing aktiviti Jam Kod yang unik kepada bidangnya, sambil menunjukkan cara CS boleh mempengaruhi dan meningkatkan banyak bidang subjek berbeza.

Contoh:

- Imej Cermin (aktiviti untuk guru seni)
- Aktiviti arduino untuk guru fizik
- Sejarah aktiviti teknologi untuk guru sejarah
- Dan lihat [senarai ini](https://docs.google.com/document/d/19jQ2VhBUyIn30VFbfdHOVpmlymhNiB0AkEqRxHz3dr0/edit) untuk lebih banyak idea daripada pendidik (atau tambahkan idea anda sendiri ke dalam senarai untuk memberikan inspirasi kepada individu lain)

**Untuk pelajar yang memerlukan keperluan khas**

Jika anda mencipta aktiviti atau tutorial yang direka bentuk untuk pelajar yang memerlukan keperluan khas, sila nyatakan dalam huraian. Secara khususnya, terdapat sangat sedikit pilihan untuk individu yang cacat penglihatan. Jika aktiviti anda direka bentuk untuk hadirin ini, sila beritahu kami.

[**Kembali ke bahagian atas**](#top)

<a id="guidelines"></a>

## Garis panduan umum untuk mencipta aktiviti Jam Kod

Matlamat Jam Kod ialah memberikan kepada mereka yang baru bermula pengalaman pertama sains komputer atau pengaturcaraan yang mudah diakses. Nadanya hendaklah:

- Sesiapa sahaja boleh belajar sains komputer - tanpa mengira umur, jantina, bangsa, atau keupayaan/kecacatan. 
- Sains komputer dihubungkan kepada pelbagai bidang dan minat yang luas. Semua individu perlu mempelajarinya!
- Galakkan pelajar untuk mencipta sesuatu yang unik yang dapat dikongsikan dengan ibu bapa/rakan atau dalam talian. 

Aktivitinya mesti mengajar konsep sains komputer seperti gelung, bersyarat, penyulitan, atau cara Internet berfungsi. Aktiviti boleh juga mengajar tentang cara sains komputer menghubungkan pekerjaan, peristiwa, atau sejarah dunia sebenar. Sebagai contoh, mengajar reka bentuk UX untuk membuat aplikasi yang berguna kepada hadirin atau tujuan. Kita tidak menggalakkan aktiviti yang memberikan tumpuan kepada sintaks pengaturcaraan daripada konsep. Sebagai contoh, kami akan menyenaraikan, tetapi tidak menyoroti, aktiviti yang mengajar HTML. Begitu juga, kami tidak menggalakkan pelajaran pengaturcaraan blok yang memberikan tumpuan kepada menetapkan/mengubah pilihan konfigurasi daripada mempelajari cara memodelkan algoritma atau proses.

*Keperluan teknikal:* Ini kerana pelbagai jenis persediaan teknologi sekolah dan kelas, aktiviti terbaik ialah berasaskan Web atau mesra telefon pintar, atau sebaliknya aktiviti gaya nirplag yang mengajar konsep sains komputer tanpa penggunaan komputer (lihat <http://csunplugged.com/>). Aktiviti yang memerlukan pengalaman memasang aplikasi, aplikasi desktop, atau konsol permainan tidak menjadi masalah tetapi tidak sesuai. Kami tidak akan menyenaraikan aktiviti yang memerlukan pendaftaran atau bayaran. (Aktiviti robotik memerlukan pembelian robotik.)

*Format Dipimpin Pelajar (Pandu Diri):* Jam Kod asal kebanyakannya dibina berdasarkan kejayaan tutorial atau pelajaran pandu diri, secara pilihan dikendalikan oleh guru. Terdapat banyak pilihan sedia ada, tetapi jika anda mahu mencipta yang baharu, aktiviti ini harus direka bentuk supaya ia dapat memberikan keseronokan kepada pelajar yang melakukannya sendiri, atau di dalam kelas bahawa gurunya membuat persediaan atau mempunyai latar belakang CS yang minimum. Mereka perlu memberikan arahan kepada pelajar berbanding dengan cabaran terbuka selama sejam. Sebaik-baiknya, arahan dan tutorial diintegrasikan terus ke dalam platform pengaturcaraan, bagi mengelakkan beralih tab atau tetingkap antara tutorial dan platform pengaturcaraan.

Untuk mencuba pelbagai jenis tutorial dan rancangan pelajaran yang boleh anda cipta, sila kunjungi [halaman Aktiviti Jam Kod](https://hourofcode.com/us/learn).

[**Kembali ke bahagian atas**](#top)

<a id="submit"></a>

## Cara menghantar

Lawati [halaman Penghantaran Aktiviti Hour of Code™ (Jam Kod)](https://forms.gle/L1hjArNnGSMJPzyE8) dan lengkapkan soalan untuk menghantar aktiviti anda.

Perkara yang anda akan perlukan

* Nama dan e-mel hubungan utama yang mewakili aktiviti yang dihantar
* Nama aktiviti (tidak boleh memasukkan "Jam Kod" dalam namanya)
* Pautan URL kepada aktiviti tersebut
* Huraian aktiviti (bilangan aksara maksimum: 400) 
    * Sila sertakan dalam huraian sama ada ia terutamanya dipimpin pelajar atau dikendalikan oleh guru. Selain itu, sebilangan sekolah berminat untuk mengetahui sama ada aktiviti Jam Kod menekankan Teras Umum atau Standard Sains Generasi Akan Datang. Jika aktivitinya memenuhi standard khusus, pertimbangkan untuk memasukkan maklumat ini.
* Tahap gred yang disarankan untuk pengguna yang dimaksudkan. Anda boleh merujuk kepada \[Computer Science Teachers’ Association’s K-12 Standards\] (https://k12cs.org/framework-statements-by-grade-band/) untuk konsep sains komputer yang sesuai mengikut gred. Contoh tahap gred termasuk: 
    * Tadika - Gred 1 (umur 4-6)
    * Gred 2-5 (umur 7-10)
    * Gred 6-8 (umur 11-13)
    * Gred 9+ (umur 14+)
* Senarai bidang subjek yang dirangkumi oleh aktiviti anda (selain Sains Komputer). Sebagai contoh, jika guru matematik boleh menggunakan aktiviti anda untuk mengajar tentang sudut atau parabola, senaraikannya sebagai matematik. Jika anda mempunyai aktiviti mad-lib yang mengajar kata kerja/kata nama/dan sebagainya pilih seni bahasa.
* Senarai bahasa pengaturcaraan yang diajar oleh aktiviti anda. Iaitu C/C++, Java, JavaScript dan sebagainya. atau bebas bahasa (untuk rancangan pelajaran yang boleh diajar dalam pelbagai bahasa)
* Senarai bahasa semula jadi yang disokong. Catatan: Pengesanan bahasa ialah tanggungjawab penyedia aktiviti; kami akan mengarahkan semua pengguna pergi ke URL tunggal yang disediakan.
* Apakah tahap pengalaman yang mesti dimiliki oleh pendidik untuk menggunakan aktiviti anda? (misalnya Baru Bermula atau Selesa.) Dan, apakah tahap pengalaman yang perlu dimiliki oleh pelajar? Jika anda ingin menyediakan Aktiviti Hour of Code™ (Jam Kod) yang lebih canggih, sila sertakan pengetahuan sebelum ini yang diperlukan dalam huraian aktiviti anda.
* Tempoh aktiviti anda 
    * I jam sahaja
    * 1 jam dengan kursus susulan
    * 2-6 jam (mungkin pelbagai pelajaran)
* Senarai kemudahan yang boleh diakses, jika aktiviti anda memilikinya. Ini termasuk keserasian pembaca skrin, keupayaan teks kepada pertuturan, penggunaan warna kontras tinggi, atau kemudahan lain yang disediakan untuk pelajar kurang upaya.

#### Perkara tambahan yang anda perlukan semasa menghantar Rancangan Pelajaran

* Pautan kepada rancangan pelajaran anda. Ini mungkin laman web, pautan dropbox, pemacu google atau perkhidmatan yang serupa. 
* Apakah perisian dan/atau perkakasan yang diperlukan oleh guru untuk membuat rancangan pelajaran anda (Scratch? Robot? Tiada apa-apa?)

#### Perkara tambahan yang anda perlukan semasa menghantar Aktiviti Dalam Talian

* Nama dan logo organisasi anda
* sama ada ia mematuhi COPPA atau tidak
* pautan URL kepada nota guru (pilihan)
* Senarai platform yang diuji/serasi: 
    * Berasaskan web: Platform yang manakah telah anda uji? 
        * OS - Mac, Win dan versi lain
        * Pelayar - IE11, Edge, Firefox, Chrome, Safari
        * iOS mobile Safari (dioptimumkan untuk mudah alih)
        * Android Chrome (dioptimumkan untuk mudah alih)
    * Bukan berasaskan web: tentukan platform untuk kod natif (Mac, Win, iOS, Android, xBox dan yang lain)
    * Nirplag
* Syot layar atau imej pemasaran aktiviti Jam Kod. Sila hantarkan sekurang-kurangnya satu imej dengan dimensi 4:3. Imej ini sekurang-kurangnya 520 piksel didarabkan dengan 390 piksel. Imej ini TIDAK BOLEH mempunyai teks di atasnya (selain logo anda), untuk menjadikannya lebih mudah diakses oleh penutur bukan berbahasa Inggeris. Jika imej yang sesuai tidak disediakan, kami mungkin mengambil syot layar tutorial anda sendiri ATAU kami mungkin memilih untuk tidak menyenaraikannya. Semua imej mesti dihantar sebagai pautan URL kepada .jpg, .jpeg, atau .png.
* Untuk menjejaki penyertaan dengan lebih tepat, rakan kongsi tutorial pihak ketiga perlu memasukkan imej penjejak 1-piksel pada halaman pertama tutorial Jam Kod mereka. Lihat bahagian [Piksel Penjejak](#pixel) di bawah untuk maklumat lanjut.
* Setelah menyelesaikan aktiviti anda, pengguna perlu diarahkan kepada [code.org/api/hour/finish](https://code.org/api/hour/finish) apabila mereka akan dapat: 
    * Kongsikan di dalam media sosial bahawa mereka telah melengkapkan Jam Kod
    * Menerima sijil yang mereka telah melengkapkan Jam Kod
    * Lihat carta kedudukan tentang negara/bandar raya yang mempunyai kadar penyertaan tertinggi dalam aktiviti Jam Kod
    * Bagi pengguna yang menghabiskan sejam untuk aktiviti anda dan tidak melengkapkannya, sila sertakan butang pada aktiviti anda yang mengatakan "Saya sudah selesai dengan Jam Kod saya" yang menghubungkan kembali kepada [code.org/api/hour/finish](https://code.org/api/hour/finish) juga.
* (Pilihan) Kami mungkin melakukan tindakan susulan dengan tinjauan dalam talian/pautan borang yang meminta laporan metrik aktiviti berikut: 
    * Untuk aktiviti dalam talian (terutamanya aplikasi telefon pintar/tablet): 
        * Bilangan pengguna
        * Bilangan individu yang melengkapkan tugas
        * Purata masa bertugas
        * Bilangan jumlah barisan kod yang ditulis atas semua pengguna
        * Bilangan mereka yang meneruskan pembelajaran lanjut (dikira sebagai pengguna yang menyelesaikan tugas dan melakukan tugas tambahan di laman web anda)
    * Untuk aktiviti luar talian 
        * Bilangan muat turun aktiviti versi kertas (jika berkenaan)

#### Perkara tambahan yang anda perlukan semasa menghantar Robotik

* Jika anda menghantar aktiviti robotik, kami perlu mengetahui kos setiap pelajar untuk robotik
* Bagi menilai aktiviti robotik untuk disertakan dalam laman web, kami akan memerlukan anda menghantar kit contoh kepada penilai.

[**Kembali ke bahagian atas**](#top)

<a id="inclusion"></a>

## Cara aktiviti akan dinilaikan

Jawatankuasa pendidik sains komputer yang pelbagai akan menetapkan kedudukan berdasarkan kriteria kualitatif dan kuantitatif. Semua aktiviti yang sesuai dengan kriteria asas akan disenaraikan. Guru akan boleh menyaring dan mengisih bagi mencari aktiviti terbaik untuk kelas mereka.

Rubrik pemarkahan untuk menilai aktiviti dan rancangan pelajaran akan mencari kriteria berikut atas semua aktiviti dan menentukan kedudukan dengan sewajarnya:

- Kualiti pengeluaran yang tinggi
- Promosikan pembelajaran oleh semua kumpulan demografi (terutamanya pelajar yang terpencil dalam CS, seperti wanita muda, pelajar dari kumpulan kaum dan etnik yang terpinggir dan pelajar kurang upaya)
- Pendidikan (mengajar konsep sains komputer dengan baik)
- Menyeronokkan dan menarik
- Galakkan pelajar untuk mencipta sesuatu yang unik yang boleh mereka kongsikan (Untuk pelajar yang lebih muda: dengan ibu bapa dan rakan sekelas. Untuk pelajar yang lebih tua: di Internet)

Jika jawatankuasa penilaian mengadarkan aktiviti tersebut sebagai sifar dalam kualiti pengeluaran (disebabkan pepijat atau arahan yang teruk serta menjadikannya sangat sukar digunakan), dalam mempromosikan pembelajaran bagi kumpulan yang terpencil (disebabkan berkaitan dengan perkauman/seksis), dalam nilai pendidikan (tidak mengajar Konsep CS), atau menyeronokkan/menarik (disebabkan sukar/tawar hati untuk pelajar menyelesaikannya), aktiviti tersebut tidak akan disenaraikan.

Di samping itu, untuk disenaraikan, semua aktiviti mesti:

- Wajar untuk kelas sekolah awam (tiada senjata api, tiada kandungan eksplisit/orang dewasa, tiada kandungan agama dan sebagainya)
- Tidak perlu mendaftar 
- Tidak memerlukan bayaran (pengecualian untuk aktiviti robotik yang memerlukan pembelian robot/kit) Untuk aktiviti terarah kendiri untuk guru dan pelajar baharu, jawatankuasa penilaian akan mencari sama ada:
- Guru boleh menggunakan tutorial atau aktiviti tanpa latar belakang sains komputer
- Pelajar boleh berjaya tanpa latar belakang sains komputer
- Pelajar boleh mengarahkan diri mereka sendiri melalui tutorial tanpa bimbingan ibu bapa atau guru

Guru dan pelajar boleh mencari dan menyaring senarai aktiviti kami berdasarkan saringan seperti gred, tahap pengalaman, subjek, perkakasan dan sebagainya. Secara lalai, kami akan menunjukkan rancangan dan aktiviti pelajaran terlebih dahulu yang:

- Terima penilaian tertinggi daripada jawatankuasa penilaian
- Aktiviti satu jam terarah kendiri direka bentuk untuk mereka yang baru bermula (pelajar dan guru)
- Menarik kepada pelbagai pengguna (di seluruh platform, bahasa dan peringkat umur)
- Tidak memerlukan pemasangan
- Adalah baharu tahun ini

[**Kembali ke bahagian atas**](#top)

<a id="earlyreview"></a>

## Garis panduan menghantar untuk semakan kualitatif awal

Apa-apa aktiviti yang dihantar antara 30 April dan 16 Ogos akan menerima penilaian kualitatif daripada sekurang-kurangnya tiga ahli [jawatankuasa Penilaian Aktiviti Jam Kod](/review-committee).

Pengulas akan memberikan tumpuan kepada menyediakan perkara berikut:

* Maklum balas positif - Apakah yang berfungsi dengan baik?
* Maklum balas kritikal - Apakah yang boleh diperbaiki?
* Pepijat atau ralat - Adakah terdapat pepijat, ralat sintaks, atau kesalahan tatabahasa? Jika ada, di manakah di dalam aktiviti?
* Adakah aktiviti ini menggalakkan pelajar untuk mencipta sesuatu yang unik?

Sila ambil perhatian: Ini ialah garis panduan umum untuk memberikan maklum balas. Penilaian awal aktiviti anda mungkin mengandungi maklum balas di seluruh kategori ini, atau hanya boleh masukkan maklum balas di dalam satu atau dua. Juga **tiada jaminan bahawa kita akan menangkap semua pepijat atau isu dalam aktiviti**.

**Penilaian awal bukan peluang untuk mengumpulkan maklum balas mengenai aktiviti yang masih belum selesai. Mana-mana aktiviti yang dianggap oleh penilai sebagai tidak lengkap untuk ditaksirkan, maka ia tidak akan dinilaikan.**

Semua aktiviti yang dihantar untuk penilaian awal akan menerima maklum balas menjelang 1 September. Kami juga akan memberikan pautan kepada borang yang boleh anda gunakan untuk menerangkan perubahan khusus yang dibuat kepada aktiviti sebagai tindak balas untuk maklum balas.

Setiap aktiviti yang dihantar sebelum 1 Oktober akan menerima penilaian standard, sama ada ia menerima penilaian awal atau tidak. Semasa tempoh penilaian standard (September-Oktober), penilai akan memberikan tumpuan kepada penilaian aktiviti mengikut kriteria yang dihuraikan dalam bahagian "Cara aktiviti akan dinilaikan" di atas. Melainkan jika anda mengetahui perubahan khusus kepada aktiviti, penilai boleh dan kemungkinan akan bergantung pada maklum balas penilaian awal untuk menilaikan aktiviti.

[**Kembali ke bahagian atas**](#top)

<a id="design"></a>

## Cadangan untuk mereka bentuk tutorial pandu diri selama sejam

Anda boleh sertakan [logo Jam Kod](https://hourofcode.com/us/promote/resources#logo) dalam tutorial anda, tetapi ia tidak diperlukan. Jika anda menggunakan logo Jam Kod, sila lihat garis panduan tanda dagangan di bawah. <u>Dalam apa jua keadaan sekalipun logo dan nama Code.org tidak boleh digunakan.</u> Kedua-duanya sudah menjadi tanda dagangan dan tidak boleh disatukan dengan jenama pihak ke-3 tanpa kebenaran bertulis yang jelas.

**Pastikan bahawa purata pelajar boleh menyelesaikan dengan selesa dalam tempoh sejam.** Pertimbangkan untuk menambah aktiviti terbuka pada akhir kursus untuk pelajar yang bergerak lebih pantas sepanjang pelajaran. Perlu diingatkan bahawa sebilangan besar kanak-kanak ini ialah mereka yang baru bermula dalam sains komputer dan pengekodan.

**Sertakan catatan guru.** Kebanyakan besar aktiviti hendaklah terarah pelajar, tetapi jika aktiviti dikendalikan atau diuruskan oleh guru, sila sertakan arahan yang jelas dan mudah untuk guru dalam bentuk catatan guru di URL berasingan yang dihantar dengan aktiviti anda. Bukan sahaja pelajar baharu, malah sebilangan guru juga begitu. Sertakan maklumat seperti:

- Apakah platform dan pelayar yang paling sesuai digunakan oleh tutorial?
- Adakah ia berfungsi pada telefon pintar? Tablet?
- Adakah anda menyarankan pengaturcaraan berpasangan? 
- Pertimbangan untuk digunakan di dalam kelas? Misalnya, jika terdapat video, nasihatkan guru untuk menunjukkan video tersebut pada skrin tayangan supaya seluruh kelas dapat menonton bersama

**Gabungkan maklum balas pada akhir aktiviti.** (Misalnya “Anda berjaya menyelesaikan 10 tahap dan mempelajari tentang gelung! Syabas!”)

**Galakkan pelajar untuk menyiarkan di dalam media sosial (sekiranya wajar) apabila mereka telah selesai.** Sebagai contoh “Saya telah melakukan Jam Kod dengan ________ Sudahkah anda? #HourOfCode” atau “Saya telah lengkapkan #HourOfCode sebagai sebahagian daripada #CSEdWeek. Sudahkah anda? @Scratch.” Gunakan tanda pagar **#HourOfCode** (dengan huruf besar H, O, C)

**Cipta aktiviti anda dalam bahasa Sepanyol atau dalam bahasa lain selain Bahasa Inggeris.**

**Terangkan atau hubungkan aktiviti dengan konteks yang ketara secara sosial.** Pengaturcaraan komputer menjadi kuasa besar apabila pelajar melihat cara ia boleh mengubah dunia menjadi lebih baik!

**Pastikan tutorial anda boleh digunakan dalam paradigma [Pengaturcaraan Berpasangan](http://www.ncwit.org/resources/pair-programming-box-power-collaborative-learning).** Ini sangat berguna, terutamanya untuk Jam Kod kerana banyak kelas tidak mempunyai perkakasan 1:1 untuk semua pelajar.

[**Kembali ke bahagian atas**](#top)

<a id="tm"></a>

## Garis Panduan Tanda Dagangan

Sebilangan besar rakan tutorial kami telah menggunakan tanda dagangan kami "Hour of Code" (Jam Kod) di laman web mereka. Kami tidak mahu menghalang penggunaan ini, tetapi kami ingin memastikan penggunaannya berada dalam had yang ditetapkan:

1. Mana-mana rujukan kepada "Hour of Code" sepatutnya digunakan di dalam fesyen yang tidak menunjukkan ia merupakan nama jenama anda, tetapi lebih merujuk kepada Jam Kod sebagai pergerakan akar umbi. Contoh yang baik: "Menyertai Hour of Code™ di ACMECorp.com". Contoh yang kurang baik: "Cubalah Hour of Code oleh ACME Corp".
2. Gunakan superskrip "TM" di tempat yang paling menonjolkan apabila anda menyebut "Hour of Code", kedua-dua pada laman web anda dan penerangan dalam aplikasi.
3. Sertakan bahasa pada halaman (atau pada nota kaki), termasuk pautan kepada laman web Jam Kod, CSEdWeek dan Code.org, yang mengatakan berikut: “[Hour of Code](http://hourofcode.com)™ ialah inisiatif kebangsaan oleh [Minggu Pendidikan Sains Komputer](http://csedweek.org) dan [ Code.org](http://code.org) untuk memperkenalkan jutaan pelajar kepada sejam sains komputer dan pengaturcaraan komputer.”
4. Tiada penggunaan "Hour of Code" dalam nama aplikasi.

[**Kembali ke bahagian atas**](#top)

<a id="pixel"></a>

## Piksel Penjejak

Untuk menjejaki penyertaan dengan lebih tepat, kami meminta setiap rakan kongsi tutorial untuk memasukkan imej penjejak 1-piksel pada halaman pertama tutorial Jam Kod mereka. Imej piksel mesti berada pada halaman permulaan sahaja. Jangan sertakannya pada mana-mana halaman sementara tutorial anda.

Ini akan membolehkan kami mengira pengguna yang melakukan tutorial Jam Kod anda. Ini akan membawa kepada jumlah penyertaan yang lebih tepat untuk tutorial anda.

Jika tutorial anda diluluskan dan disertakan pada halaman tutorial terakhir, Code.org akan memberikan anda piksel penjejak yang unik untuk anda integrasikan dalam tutorial anda. Lihat contoh di bawah.

CATATAN: ini tidak penting dilakukan untuk aplikasi yang boleh dipasang (aplikasi iOS/Android, atau aplikasi pemasangan desktop)

Contoh piksel penjejak untuk Majlis Tari-Menari:

IMG SRC = <http://code.org/api/hour/begin_dance.png>   


[**Kembali ke bahagian atas**](#top)

<a id="promote"></a>

## Mempromosikan aktiviti, CSEdWeek dan Jam Kod anda

Sila promosikan aktiviti anda kepada rangkaian anda! Minta mereka pergi ke halaman Jam Kod anda. Pengguna anda lebih cenderung untuk bertindak balas terhadap e-mel daripada anda tentang aktiviti anda. Gunakan kempen Jam Kod antarabangsa semasa Minggu Pendidikan Sains Komputer sebagai alasan untuk menggalakkan pengguna menjemput individu lain untuk turut serta dan membantu kami menjangkau lebih ramai pelajar!

- Paparkan Jam Kod and CSEdWeek pada laman web anda. Contoh: <http://www.tynker.com/hour-of-code>
- Promosikan Jam Kod dengan menggunakan media sosial, media tradisional, senarai e-mel dan sebagainya, gunakan tanda pagar #HourOfCode (dengan huruf besar H, O, C)
- Anjurkan acara tempatan atau minta pekerja anda menganjurkan acara di sekolah atau kumpulan komuniti tempatan.
- Lihat [kit sumber](https://hourofcode.com/us/promote) kami untuk maklumat lanjut.

[**Kembali ke bahagian atas**](#top)

{{ signup_button }}