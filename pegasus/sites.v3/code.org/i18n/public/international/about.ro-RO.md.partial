---
title: Despre
theme: responsive
video_player: true
---

# Despre noi

<div class="col-60">
  Code.org® este o organizație non-profit dedicată extinderii accesului la știința calculatoarelor în școli și creșterii participării femeilor tinere și a elevilor din alte grupuri subreprezentate. Viziunea noastră este ca fiecare elev din fiecare școală să aibă posibilitatea de a învăța știința calculatoarelor, așa cum se procedează cu materii precum biologia, chimia sau algebra. Oferim cel mai utilizat curriculum pentru predarea științei calculatoarelor în școlile primare și secundare și organizăm campania anuală <a href="https://hourofcode.com">Hour of Code</a>, la care au participat 10% din elevii din întreaga lume. Code.org este susținut de sponsori generoși, printre care se numără Amazon, Facebook, Google, Fundația Infosys, Microsoft și <a href="/about/donors">mulți alții</a>.
</div>

[col-40]

<div style="background-color:#7665a0;height:190px;padding:25px;display:flex;justify-content:center;flex-direction:column">
  
  <font size="4" color="#FFFFFF"><b>Cursurile Code.org sunt utilizate de zeci de milioane de studenți și de un milion de profesori din întreaga lume.</b></font>
 
</div>

[/col-40]

<div style="clear:both"></div>

## Istoric

Code.org a fost înființat în 2013 de gemenii Hadi și Ali Partovi, prin intermediul unui [clip video în care se promova știința calculatoarelor](https://www.youtube.com/watch?v=nKIu9yen5nc). Clipul a ajuns numărul 1 în topul clipurilor vizionate pe YouTube în decurs de o zi, iar 15.000 de școli ne-au contactat pentru a ne cere ajutorul. De atunci ne-am extins, iar echipa inițială de voluntari s-a transformat într-o organizație care sprijină o mișcare la nivel mondial. Considerăm că fiecare copil are dreptul să beneficieze de instruire de calitate în domeniul științei calculatoarelor, nu doar câțiva norocoși.
<br> <iframe width="560" height="315" src="https://www.youtube.com/embed/nKIu9yen5nc" frameborder="0" allowfullscreen mark="crwd-mark"></iframe>

## Ce facem

Activitatea noastră acoperă toate domeniile educației: concepem [propriile noastre cursuri](https://studio.code.org/courses) sau colaborăm cu alții, formăm profesori, colaborăm cu districte în care există numeroase școli, ajutăm la schimbarea politicilor guvernamentale, ne extindem la nivel internațional prin intermediul parteneriatelor și desfășurăm activități de marketing pentru a elimina stereotipurile. Activitatea noastră are la bază zeci de ani de eforturi depuse de nenumărate organizații și persoane care au contribuit la crearea, finanțarea și diseminarea educației în domeniul științei calculatoarelor. Suntem recunoscători pentru eforturile depuse de comunitatea mai largă  a educației în domeniul științei calculatoarelor și le mulțumim tuturor partenerilor și persoanelor care ne-au ajutat să avem un impact mai semnificativ de-a lungul anilor.

## Impactul internațional al Code.org

Peste 40% din traficul de pe site-ul nostru web provine din afara Statelor Unite și acest procent continuă să crească. Pentru a extinde accesul global la știința calculatoarelor, echipa noastră colaborează îndeaproape cu [peste 100 de parteneri internaționali](/about/partners), ajutându-i să promoveze Hour of Code, să militeze pentru schimbarea politicilor și să formeze profesori. Aducem știința calculatoarelor în atenția comunității educaționale internaționale, prin parteneriate cu ministerele educației din întreaga lume și prin colaborarea cu organizații internaționale precum Organizația pentru Cooperare și Dezvoltare Economică și Organizația Națiunilor Unite pentru Educație, Știință și Cultură.

<img alt="Partenerii internaționali ai Code.org" src="/images/international/international_partners.jpg" width="100%" />

## Traduceri

Doriți să aveți un impact direct asupra elevilor din țara dumneavoastră? Ajutați-ne să le punem la dispoziție conținutul Code.org în limba lor maternă! Dacă vă oferiți voluntar pentru a traduce tutorialele și lecțiile noastre, vă veți alătura unei comunități de peste 7.000 de traducători care facilitează accesul studenților din întreaga lume la educația în domeniul științei calculatoarelor. Pentru mai multe informații, consultați [ghidul nostru pentru traducere](/translate).

## Angajamentul asumat cu privire la curriculumul gratuit și tehnologia open source

Toate resursele pentru curriculum și tutorialele pe care le elaborăm vor putea fi utilizate în mod gratuit și vor avea licență deschisă de tip [Creative Commons](http://creativecommons.org/licenses/by-nc-sa/4.0/), ceea ce permite și altor persoane să creeze resurse educaționale în scopuri necomerciale. Dacă sunteți interesat de licențierea materialelor noastre în scopuri comerciale, [contactați-ne](/contact). Cursurile noastre sunt traduse pentru a fi utilizate în întreaga lume sau de către vorbitori de limbi diferite. Tehnologia noastră este dezvoltată sub forma unui [proiect open source](https://github.com/code-dot-org/code-dot-org).

<img alt="Elevi cu laptop" src="/images/international/group_computer.jpg" width="100%" />

## Urmăriți-ne

[Înscrieți-vă pentru a primi noutăți](/about/hear-from-us) cu privire la progresele înregistrate de mișcarea K-12 pentru știința calculatoarelor și la activitatea Code.org. Sau urmăriți Code.org pe rețelele de socializare:

{{ social_media_codeorg }}
