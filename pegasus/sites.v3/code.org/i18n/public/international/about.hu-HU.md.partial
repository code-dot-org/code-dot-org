---
title: Tudnivalók
theme: responsive
video_player: true
---

# Rólunk

<div class="col-60">
  A Code.org® egy nonprofit szervezet, amely az iskolai informatikához való hozzáférés kiterjesztését, valamint a fiatal nők és más alulreprezentált csoportokhoz tartozó diákok részvételének növelését tűzte ki célul. Az a célunk, hogy minden iskolában minden diáknak lehetősége legyen informatikát tanulni, csakúgy, mint biológiát, kémiát vagy algebrát. Mi biztosítjuk a legszélesebb körben használt tantervet az informatika általános és középiskolai oktatásához, és mi szervezzük az éves <a href="https://hourofcode.com">Kódolás órája</a> kampányt is, amely a világ összes diákjának 10%-át bevonja. A Code.org-ot olyan nagylelkű adományozók támogatják, mint az Amazon, a Facebook, a Google, az Infosys Foundation, a Microsoft és <a href="/about/donors">sokan mások</a>.
</div>

[col-40]

<div style="background-color:#7665a0;height:190px;padding:25px;display:flex;justify-content:center;flex-direction:column">
  
  <font size="4" color="#FFFFFF"><b>A Code.org kurzusait több tízmillió diák és egymillió tanár használja világszerte.</b></font>
 
</div>

[/col-40]

<div style="clear:both"></div>

## Előzmények

2013-ban az ikertestvérek, Hadi és Ali Partovi indították el a Code.org-ot egy [viedóval, amely az informatikát népszerűsíti](https://www.youtube.com/watch?v=nKIu9yen5nc). Ez a videó egy napra az első helyre került a YouTube-on, és 15 000 iskola fordult hozzánk segítségért. Azóta az önkéntesekből álló, kis létszámú személyzetből felépítettünk egy teljes szervezetet, amely egy világméretű mozgalmat támogat. Hisszük, hogy a minőségi informatikai oktatásnak minden gyermek számára elérhetőnek kell lennie, nem csak néhány szerencsésnek.
<br> <iframe width="560" height="315" src="https://www.youtube.com/embed/nKIu9yen5nc" frameborder="0" allowfullscreen mark="crwd-mark"></iframe>

## Amit teszünk

Az oktatás teljes spektrumán dolgozunk: [saját tanfolyamokat tervezünk](https://studio.code.org/courses) vagy másokkal együttműködve, tanárokat képzünk, nagy iskolai körzetekkel működünk együtt, segítünk kormányzati politikák megváltoztatásában, partnerségek révén nemzetközi szinten terjeszkedünk, és marketinget folytatunk a sztereotípiák megtörése érdekében. Munkánk a számtalan szervezet és magánszemély több évtizedes erőfeszítésére épül, akik segítettek a számítástechnikai oktatás létrehozásában, finanszírozásában és terjesztésében. Hálásak vagyunk a szélesebb számítástechnikai oktatási közösség fáradhatatlan munkájáért, és köszönetet mondunk mindazoknak a partnereknek és magánszemélyeknek, akik az évek során növelték befolyásunkat.

## A Code.org nemzetközi kiterjedése

Weboldalunk forgalmának több mint 40%-a az Egyesült Államokon kívülről érkezik, és ez a szám folyamatosan emelkedik. A számítástechnikához való globális hozzáférés kiterjesztése érdekében csapatunk szorosan együttműködik [több mint 100 nemzetközi partnerrel](/about/partners), segítve őket a Kódolás órájának népszerűsítésében, a politikai változásokért való kiállásban és a tanárok képzésében. A számítástechnikát a nemzetközi oktatási diskurzus részévé tesszük azáltal, hogy a világ oktatási minisztériumaival együttműködünk, és olyan nemzetközi szervezetekkel dolgozunk együtt, mint a Gazdasági Együttműködési és Fejlesztési Szervezet és az ENSZ Nevelésügyi, Tudományos és Kulturális Szervezete.

<img alt="A Code.org nemzetközi partnerei" src="/images/international/international_partners.jpg" width="100%" />

## Fordítás

Szeretne közvetlenül segíteni az országában élő diákoknak? Segítsen nekünk, hogy a Code.org tartalma elérhető legyen az anyanyelvükön! Ha önkéntesként segít lefordítani oktatóanyagainkat és leckéinket, akkor csatlakozik a több mint 7000 fordítóból álló közösséghez, akik segítenek eljuttatni az informatikai oktatást a diákok számára a világ minden táján. További információkért tekintse meg [fordítási útmutatónkat](/translate).

## Elkötelezettségünk a szabadon használható tananyag és a nyílt forráskódú technológia iránt

Minden általunk készített tantervi forrás és oktatóanyag örökre szabadon felhasználható és nyílt licencű lesz a [Creative Commons](http://creativecommons.org/licenses/by-nc-sa/4.0/) licenc alapján, amely lehetővé teszi mások számára, hogy nem kereskedelmi célokra származékos oktatási forrásanyagokat készítsenek. Ha anyagaink kereskedelmi célú licencelése érdekli, [lépjen kapcsolatba velünk](/contact). Tanfolyamainkat világméretű felhasználásra vagy a különböző nyelveket beszélők számára fordítjuk le. Technológiánkat [nyílt forráskódú projektként](https://github.com/code-dot-org/code-dot-org) fejlesztjük.

<img alt="Hallgatók laptoppal" src="/images/international/group_computer.jpg" width="100%" />

## Kövessen minket

[Iratkozzon fel, hogy friss tájékoztatásokat kapjon](/about/hear-from-us) a K-12 informatikai mozgalom fejlődéséről és a Code.org munkájáról. Vagy kövesse a Code.org-ot a közösségi médiában:

{{ social_media_codeorg }}
