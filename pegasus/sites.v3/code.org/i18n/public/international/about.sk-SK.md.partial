---
title: O nás
theme: responsive
video_player: true
---

# O nás

<div class="col-60">
  Nezisková organizácia Code.org® sa zameriava na zlepšovanie dostupnosti informatiky na školách a zároveň sa snaží dosiahnuť, aby sa informatike venovalo viac mladých žien a študentov zo slabo zastúpených skupín. Našou víziou je, aby mal každý žiak na každej škole príležitosť učiť sa informatiku, rovnako ako sa učí prírodopis, chémiu či matematiku. Naša organizácia vytvára najrozšírenejšie učebné plány na vyučovanie informatiky na základných a stredných školách. Okrem toho organizujeme každoročnú kampaň <a href="https://hourofcode.com">Hodina kódu</a>, do ktorej sa zapojilo až 10 % žiakov z celého sveta. Organizáciu Code.org podporujú štedrí sponzori ako Amazon, Facebook, Google, Infosys Foundation, Microsoft a <a href="/about/donors">mnohí ďalší</a>.
</div>

[col-40]

<div style="background-color:#7665a0;height:190px;padding:25px;display:flex;justify-content:center;flex-direction:column">
  
  <font size="4" color="#FFFFFF"><b>Kurzy Code.org využívajú desiatky miliónov žiakov a milión učiteľov po celom svete.</b></font>
 
</div>

[/col-40]

<div style="clear:both"></div>

## História

Projekt Code.org vznikol v roku 2013, keď dvojičky Hadi a Ali Partovi uverejnili [video na podporu informatiky](https://www.youtube.com/watch?v=nKIu9yen5nc). Video sa na deň stalo najpozeranejším na platforme YouTube a so žiadosťou o pomoc sa na nás obrátilo 15 000 škôl. Odvtedy sme sa zo skupiny dobrovoľníkov, ktorí všetko robili svojpomocne, rozrástli až na plnohodnotnú organizáciu, okolo ktorej sa vytvorilo celosvetové hnutie. Sme presvedčení, že ku kvalitnému informatickému vzdelaniu by mali mať prístup všetky deti, nie len zopár vyvolených.
<br> <iframe width="560" height="315" src="https://www.youtube.com/embed/nKIu9yen5nc" frameborder="0" allowfullscreen mark="crwd-mark"></iframe>

## Čo robíme

Pracujeme naprieč celým spektrom vzdelávania: navrhujeme [vlastné kurzy](https://studio.code.org/courses) alebo ich vytvárame v spolupráci s partnermi, poskytujeme školenia pre učiteľov, spolupracujeme s veľkými školskými obvodmi, pomáhame meniť vládne politiky, cez partnerstvá rozširujeme svoju pôsobnosť do zahraničia a využívame marketing na narúšanie stereotypov. Naša práca stavia na desaťročiach úsilia zo strany nespočetného množstva organizácií a jednotlivcov, ktorí pomáhali a naďalej pomáhajú zakladať, financovať a rozširovať informatické vzdelávanie. Sme vďační za neúnavnú prácu širšej vzdelávacej komunity v oblasti informatiky a ďakujeme všetkým našim partnerom a jednotlivcom, ktorí postupom rokov rozšírili náš vplyv.

## Medzinárodný dosah Code.org

Vyše 40 % návštev nášho webu pochádza z krajín mimo Spojených štátov a ich podiel sa naďalej zvyšuje. Keďže chceme prístup k informatike rozšíriť celosvetovo, náš tím úzko spolupracuje s [viac než 100 medzinárodnými partnermi](/about/partners), ktorým pomáha propagovať Hodinu kódu, podporovať politické zmeny a školiť učiteľov. Dostávame informatiku do medzinárodného vzdelávacieho diskurzu tým, že sa spájame s ministerstvami školstva po celom svete a spolupracujeme s medzinárodnými organizáciami, ako sú Organizácia pre hospodársku spoluprácu a rozvoj či Organizácia OSN pre vzdelávanie, vedu a kultúru.

<img alt="Medzinárodní partneri Code.org" src="/images/international/international_partners.jpg" width="100%" />

## Preklady

Chcete mať priamy vplyv na žiakov vo svojej krajine? Pomôžte nám sprístupniť obsah Code.org v ich rodnom jazyku! Ak sa k nám pridáte ako dobrovoľník a pomôžete nám s prekladom aktivít a lekcií, stanete sa súčasťou komunity viac než 7 000 prekladateľov, ktorí pomáhajú sprístupniť informatické vzdelávanie žiakom po celom svete. Viac informácií nájdete v našej [prekladateľskej príručke](/translate).

## Náš záväzok poskytovať bezplatné učebné plány a otvorené technológie

Všetky zdroje a aktivity vytvorené v rámci našich učebných plánov budú vždy k dispozícii na použitie zadarmo s otvorenou licenciou [Creative Commons](http://creativecommons.org/licenses/by-nc-sa/4.0/), vďaka ktorej z nich môže ktokoľvek vytvárať odvodené zdroje, pokiaľ ide o nekomerčné účely. Ak chcete získať licenciu na naše materiály na komerčné použitie, [kontaktujte nás](/contact). Naše kurzy prekladajú ľudia, ktorí ovládajú rôzne jazyky, a prinášajú ich tak celosvetovému publiku. Naše technológie vyvíjame ako [open source projekt](https://github.com/code-dot-org/code-dot-org).

<img alt="Žiaci s laptopom" src="/images/international/group_computer.jpg" width="100%" />

## Sledujte nás

[Prihláste sa na odber noviniek](/about/hear-from-us) o tom, ako sa naše hnutie zamerané na informatiku na základných a stredných školách rozširuje a ako pokračuje naša práca na Code.org. Okrem toho môžete Code.org sledovať aj na sociálnych sieťach:

{{ social_media_codeorg }}
