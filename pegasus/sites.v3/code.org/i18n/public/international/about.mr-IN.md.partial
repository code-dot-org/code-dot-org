---
title: आमच्याविषयी
theme: responsive
video_player: true
---

# आमच्याविषयी

<div class="col-60">
  Code.org® ही एक ना-नफा संस्था असून शाळांमध्ये संगणक शास्त्राला प्रवेश वाढवण्यासाठी आणि इतर कमी प्रतिनिधित्व असलेल्या गटातील तरुण स्त्रिया आणि विद्यार्थ्यांचा सहभाग वाढवण्यासाठी ती समर्पित आहे. प्रत्येक शाळेतील प्रत्येक विद्यार्थ्याला जीवशास्त्र, रसायनशास्त्र किंवा बीजगणिताप्रमाणेच संगणक शास्त्र शिकण्याची संधी मिळावी असे आमचे ध्येय आहे. प्राथमिक आणि माध्यमिक शाळांमध्ये संगणक शास्त्र शिकवण्यासाठी आम्ही सर्वांत जास्त वापरला जाणारा अभ्यासक्रम पुरवला आहे आणि आम्ही वार्षिक <a href="https://hourofcode.com">अवर ऑफ कोड</a> अभियानसुद्धा आयोजित करतो, ज्यामध्ये जगातील 10% विद्यार्थी सहभागी होतात. Code.org ला अॅमेझॉन, फेसबुक, गुगल, द इन्फोसिस फाऊंडेशन, मायक्रोसॉफ्ट यांच्यासह <a href="/about/donors">इतर अनेक</a>उदार दात्यांचा पाठिंबा आहे.
</div>

[col-40]

<div style="background-color:#7665a0;height:190px;padding:25px;display:flex;justify-content:center;flex-direction:column">
  
  <font size="4" color="#FFFFFF"><b>Code.org अभ्यासक्रम जगाभरातील कोट्यावधी विद्यार्थ्यांकडून आणि दहा लाख शिक्षकांकडून वापरले जातात.</b></font>
 
</div>

[/col-40]

<div style="clear:both"></div>

## इतिहास

2013 मध्ये, हादी आणि अली पार्टोव्ही या जुळ्या भावांनी [संगणक शास्त्राचा प्रचार करणाऱ्या व्हिडीओसह](https://www.youtube.com/watch?v=nKIu9yen5nc) Code.org सुरू केले. हा व्हिडीओ एके दिवशी युट्यूबवर #1 व्हिडीओ झाला आणि 15,000 शाळांनी मदतीसाठी आमच्याकडे धाव घेतली. तेव्हापासून आम्ही स्वयंसेवकांच्या एका टीमपासून ते जागतिक चळवळीला पाठिंबा देणाऱ्या एका पूर्ण संस्थेपर्यंत आमचा विस्तार केला. आमचा असा विश्वास आहे की चांगल्या गुणवत्तेचे संगणक शास्त्राचे शिक्षण केवळ काही नशीबवान मुलांनाच नव्हे तर सर्वच मुलांना उपलब्ध असायला हवे.
<br> <iframe width="560" height="315" src="https://www.youtube.com/embed/nKIu9yen5nc" frameborder="0" allowfullscreen mark="crwd-mark"></iframe>

## आम्ही काय करतो?

आम्ही शिक्षणाच्या अनेक क्षेत्रांमध्ये काम करतो: डिझाईनिंग[आमचे स्वत:चे अभ्यासक्रम](https://studio.code.org/courses)किंवा इतरांशी भागीदारी करणे, शिक्षक प्रशिक्षण, मोठ्या शाळा जिल्ह्यांशी भागीदारी करणे, सरकारी धोरणे बदलण्यासाठी मदत करणे, भागीदाऱ्यांच्या माध्यमातून आंतरराष्ट्रीय विस्तार करणे आणि स्टिरीओटाईप्स बदलण्यासाठी मार्केटिंग करणे. संगणक शास्त्रातील शिक्षण स्थापित करण्यासाठी, त्यासाठी निधी देण्यासाठी आणि त्याचा प्रसार करण्यासाठी असंख्य संस्था आणि व्यक्तींनी अनेक दशके केलेल्या प्रयत्नांवर आमचे काम उभे आहे. संगणक शास्त्र शिक्षणात काम करणाऱ्या अधिक मोठ्या समुदायाच्या अथक परिश्रमांबद्दल आम्ही कृतज्ञ आहोत आणि ज्यांनी गेल्या काही वर्षांमध्ये आमचा प्रभाव विस्तारण्यासाठी मदत केली त्या सर्व भागीदारांचे आणि व्यक्तींचे आम्ही आभार मानतो.

## Code.org चा आंतरराष्ट्रीय विस्तार

आमच्या वेबसाईटचे 40% पेक्षा जास्त ट्रॅफिक अमेरिकेच्या बाहेरून येते आणि ही संख्या वाढतेच आहे. संगणक शिक्षणाला जागतिक अॅक्सेस वाढवण्यासाठी आमची टीम [100 पेक्षा जास्त आंतरराष्ट्रीय भागीदारांच्या](/about/partners)बरोबर काम करते आणि त्यांना अवर ऑफ कोडचा प्रसार करण्यासाठी, धोरण बदलाचा प्रचार कारानाय्साठी आणि शिक्षकांना प्रशिक्षित करण्यासाठी मदत करते. जगभरातील शिक्षण मंत्रालयांशी भागीदारी करून आणि आर्थिक सहकार्य आणि विकास संस्थांसारख्या आंतरराष्ट्रीय संस्थांसह तसेच संयुक्त राष्ट्रसंघाच्या शैक्षणिक, वैज्ञानिक आणि सांस्कृतिक संस्थेसह काम करून आम्ही संगणक शास्त्र आंतरराष्ट्रीय शिक्षण अभ्यासक्रमाचा भाग बनवत आहोत.

<img alt="Code.org चे आंतरराष्ट्रीय भागीदार" src="/images/international/international_partners.jpg" width="100%" />

## भाषांतर

तुमच्या देशातील विद्यार्थ्यांवर थेट परिणाम करायचा आहे? आम्हाला Code.org वरील मजकूर त्यांच्या स्थानिक भाषेत आणण्यासाठी मदत करा! जर तुम्ही आमची ट्युटोरीयल्स आणि धडे भाषांतरीत करण्यासाठी स्वयंसेवक म्हणून सहभागी झालात तर तुम्ही संगणक शास्त्राचे शिक्षण जगभरातील विद्यार्थ्यांपर्यंत पोचवण्यासाठी मदत करणाऱ्या 7,000 पेक्षा जास्त भाषांतरकारांच्या एका समुदायाचा भाग बनाल. अधिक माहितीसाठी आमची [भाषांतर मार्गदर्शिका](/translate)पहा.

## विनामूल्य अभ्यासक्रमाला आणि ओपन सोर्स तंत्रज्ञानाला असलेली आमची बांधिलकी

आम्ही तयार केलेले सर्व अभ्यासक्रम स्रोत आणि ट्युटोरीयल्स वापरण्यासाठी नेहमी विनामूल्य असतील आणि [क्रिएटीव्ह कॉमन्स](http://creativecommons.org/licenses/by-nc-sa/4.0/)परवान्याच्या अंतर्गत खुला परवाना दिलेली असतील, त्यामुळे इतर लोक अ-व्यावसायिक हेतूंसाठी त्यावरून शैक्षणिक स्रोत तयार करू शकतील. जर तुम्हाला आमच्या मटेरियल्सचे व्यावसायिक हेतूंसाठी लायसन्सिंग करायचे असेल तर [आमच्याशी संपर्क साधा](/contact). आमचे अभ्यासक्रम जगभरातील वापरासाठी किंवा वेगवेगळ्या भाषा बोलणाऱ्यांसाठी भाषांतरीत करण्यात आले आहेत. आमचे तंत्रज्ञान एक [ओपन सोर्स प्रोजेक्ट](https://github.com/code-dot-org/code-dot-org)म्हणून विकसित करण्यात आले आहे.

<img alt="लॅपटॉप असलेले विद्यार्थी" src="/images/international/group_computer.jpg" width="100%" />

## आम्हाला फॉलो करा

K-12 संगणक शास्त्र चळवळीची प्रगती आणि Code.org चे काम यांच्या प्रगतीबद्दलचे[स्टेटस अपडेट्स मिळवण्यासाठी साईन अप करा.](/about/hear-from-us) किंवा Code.org ला सोशल मिडीयावर फॉलो करा:

{{ social_media_codeorg }}
