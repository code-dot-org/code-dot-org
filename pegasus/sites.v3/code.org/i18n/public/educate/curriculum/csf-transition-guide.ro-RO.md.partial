---
title: Ghid de tranziție - Bazele științei calculatoarelor
theme: responsive
style_min: true
---

# Predarea Cursurilor A-F

## Cuprins

* [Rezumat](#overview)
* [Predarea noilor cursuri](#newcourses)
* [Povești - activități în cerc (Cursurile A și B)](#circletime)
* [Sprijin temporar (scaffolding) în & timpul lecției și puzzle-uri de tip provocare (Toate vârstele)](#scaffolding)
* [Activități de legătură pentru lecțiile offline (Toate vârstele)](#unplugged)
* [Proiecte de final de curs (Cursurile E & F)](#endofcourse)
* [Concluzie](#conclusion)
* [Întrebări frecvente](#faq)

<a id="overview"></a>

## Rezumat
Peisajul educațional în domeniul științei calculatoarelor s-a schimbat foarte mult de la crearea cursurilor inițiale în care se predau Bazele științei calculatoarelor. Inițial, Cursurile 1-4 au fost concepute ca un punct de plecare pentru asimilarea elementelor de bază, indiferent de vârsta cursantului care studia această disciplină.  În prezent tot mai multe districte, orașe și state au implementat cursuri de știință a calculatoarelor începând de la grădiniță, iar profesorii cer mai mult conținut pentru cursuri destinate elevilor de gimnaziu/liceu.

Cursurile A-F de Bazele științei calculatoarelor reprezintă răspunsul nostru la această problemă.  Crearea unui curriculum pentru fiecare clasă în parte ne-a permis să regândim modul în care prezentăm materialele.  De asemenea, ne-a oferit șansa de a include feedback-ul din partea comunității de profesori dedicați care ne-a susținut în această misiune. Concepute cu ajutorul unora dintre cei mai buni specialiști în domeniul științei calculatoarelor din școlile primare din întreaga țară, Cursurile A-F ar trebui să fie suficient de familiare pentru a fi predate fără să fie necesară o dezvoltare profesională suplimentară, dar suficient de inovatoare și atractive încât să fie predate elevilor care au urmat lecțiile noastre în trecut.

* Curs A: Grădiniță
* Curs B: Clasa I
* Curs C: Clasa a II-a
* Curs D: Clasa a III-a
* Curs E: Clasa a IV-a
* Curs F: Clasa a V-a
* Curs expres pentru preșcolari: Grădiniță - Clasa I
* Curs expres: Clasa a II-a - Clasa a V-a

Cea mai importantă actualizare a noțiunilor de bază de știința calculatoarelor este faptul că tot conținutul celor patru cursuri (Cursurile 1-4) va fi acum repartizat în șase cursuri, aliniate la fiecare nivel de clasă K-5 (Cursurile A-F).  Astfel, lecțiile sunt mai adaptate la nivelurile adecvate necesare pentru citire, matematică și dezvoltarea cognitivă generală.  Rețineți că s-au adăugat două cursuri „Expres” diferite, unul pentru preșcolari și unul pentru toate celelalte clase.  Acestea sunt similare cu versiunea „accelerată” a cursurilor din suita anterioară.

<a id="newcourses"></a>

## Predarea noilor cursuri
După cum am menționat mai devreme, cursurile ar trebui să fie familiare, dar diferite.  Dacă ați participat la un atelier de dezvoltare profesională Code.org, atunci sunteți pregătit(ă) să predați noile cursuri. S-au efectuat câteva mici schimbări, dar platforma, programa de studii și filosofia de predare rămân neschimbate. Dacă încă nu ați participat la acestea, Code.org organizează ateliere de lucru cu durata de o zi, gratuit, pentru a vă ajuta să înțelegeți programa școlară, să navigați pe platforma Code.org și să predați lecțiile offline.

Principalele actualizări ale cursurilor sunt:

* Povești - activități în cerc pentru micii cursanți
* O nouă abordare a sprijinului temporar („scaffolding”) și exersarea/aplicarea conceptelor
* Activități de legătură pentru o tranziție mai ușoară de la lecțiile offline la cele online
* Proiecte de final de curs pentru elevii mai mari

Restul acestui ghid va prezenta fiecare idee mai detaliat, oferind sfaturi și trucuri pentru implementarea schimbărilor în sala de clasă.

<a id="circletime"></a>

## Povești - activități în cerc (Cursurile A și B)
Unele concepte sunt dificil de predat doar prin activități și puzzle-uri, în special pentru elevii de vârste mai mici.  Acesta este motivul pentru care am ales varianta unor povestiri de tip activitate în cerc pentru programa școlară pentru grădiniță și clasa I. Aceste povestiri sunt citite de către profesor întregii clase, cu opriri pe parcurs pentru a discuta aspecte esențiale cum ar fi depanarea, perseverența și frustrarea.  Sperăm că, dacă procedăm în așa fel încât elevii să poată experimenta aceste concepte dificile prin intermediul personajelor din povești, aceasta îi va ajuta să recunoască aceleași noțiuni atunci când acestea apar în lecțiile viitoare.

Iată cum trebuie folosite poveștile în cerc:

### Citiți povestea clasei dvs.
  - Asigurați-vă pe parcurs că elevii înțeleg subiectul acesteia, cu ajutorul întrebărilor și comentariilor adresate în timpul acțiunii.
  - Discutați apoi despre povești. Ce au auzit elevii dumneavoastră? Există vreo idee care le-a rămas în minte?
  - Încercați să-i faceți pe elevi să se identifice cu personajele.  Există vreo activitate din viața lor care le amintește de unul dintre personajele din poveste?

### Reamintiți-le elevilor povestea înainte de a începe următoarea activitate.
  - Vă amintiți ideile principale pe care le-am discutat?
  - Cum veți ști dacă vă întâlniți din nou cu acea idee astăzi?
  - Ce a făcut personajul pentru a gestiona această idee? Tu ce ai face?

### Evidențiați asemănările dintre poveste și situația elevilor, atunci când acestea apar în timpul unei activități.
  - Descrieți unui elev modul în care poziția în care se află seamănă cu una dintre situațiile din carte.
  - Rugați un elev să se gândească la personaje și să încerce să-și dea cu părerea cu privire la ce ar face acestea.  Îl ajută asta pe elev să identifice următorul pas?

Dacă nu puteți lucra cu elevii întregii clase în același loc, Code.org vă pune la dispoziție o opțiune video la începutul lecției, în care se prezintă poveștile cu animații limitate. Deși aceste videoclipuri nu garantează aceeași experiență, ele le vor permite elevilor să se familiarizeze cu conceptele și personajele înainte de a continua cursul.

<a id="scaffolding"></a>

## Sprijin temporar (scaffolding) în & timpul lecției și puzzle-uri de tip provocare (Toate vârstele)
În general, cursurile A-F asigură un sprijin temporar mai puțin substanțial, comparativ cu cursurile noastre anterioare.  Aceasta înseamnă că, în majoritatea situațiilor, încercăm să îi determinăm pe elevi să programeze de la început, cu excepția cazului în care învață să depaneze.  În cadrul acestei structuri, majoritatea lecțiilor noastre online urmează o tendință în care prezentăm un puzzle simplu cu care începem lecția, apoi continuăm cu un nou concept până când elevii înțeleg ideea de bază.  În continuare le prezentăm un puzzle de tip provocare, cu ajutorul căruia elevii se vor gândi la acest concept într-un mod nou și complicat.

Puzzle-urile de tip provocare sunt un element nou al cursurilor A-F.  Intenția din spatele puzzle-urilor de tip provocare este să îi expună pe elevi la noțiuni de nivel ridicat, pentru ca aceștia să dea dovadă de perseverență și să gândească independent.  Puzzle-urile de tip provocare sunt dificile și sunt concepute în așa fel încât doar elevii care înțeleg cu adevărat conceptul să le poată rezolva într-un interval de timp rezonabil.  Acest lucru înseamnă că un număr mare de elevi nu vor reuși să rezolve cu succes provocările de la prima încercare. Pentru a reuși, atât elevul, cât și profesorul trebuie să adopte o anumită atitudine.

1. Elevii trebuie să încerce să rezolve provocările, apoi să le pună deoparte și să continue cu alte activități.  În cadrul acestei activități se întâmplă două lucruri foarte importante:
2. Elevii înțeleg mai bine când și de ce trebuie să folosească conceptul studiat. Puzzle-urile următoarele par mai ușoare după provocare, chiar dacă în realitate sunt dificile.

Rețineți că elevii pot parcurge lecțiile și pot încerca să rezolve din nou puzzle-urile neterminate în orice moment.  Uneori noaptea este un sfetnic bun când doriți să rezolvați o problemă dificilă.

După ce elevii au trecut de această provocare, vor găsi câteva exerciții asemănătoare cu cele pe care le-au rezolvat în prima jumătate a acestei etape. Aceste puzzle-uri au fost introduse intenționat, pentru a vedea cât de clare sunt noțiunile studiate pentru elev.  Acestea pot părea mult prea ușoare, dacă ne gândim la puzzle-urile anterioare, dar au fost create pentru a indica nivelul de competență necesar pentru etapa respectivă.

În unele cazuri, lecțiile vor fi încheiate cu niveluri de joc liber.  În cazul acestor niveluri fie nu există un răspuns „greșit”, fie există mai multe moduri de a rezolva problema principală.  Încurajați-i pe elevi să facă tot posibilul pentru a rezolva problemele și să nu apese pe „Continuă”, chiar dacă pot face aceasta.

Câteva remarci de final de secțiune:

* Reamintiți-le elevilor să fie perseverenți și să își folosească abilitățile de depanare în cazul problemelor care li se par dificile.
* Clipurile video sunt utile.  Când elevii se blochează, cereți-le să urmărească din nou clipul video, chiar dacă este a doua, a treia sau chiar a patra vizionare.
* Cereți-le elevilor să citească instrucțiunile.  Dacă le este greu, lăsați-i să citească instrucțiunile cu voce tare unui coleg de clasă.
* Puteți să folosiți indicii!  Elevii trebuie să folosească toate indiciile de care au nevoie, dar asigurați-vă că încearcă cel puțin o dată să rezolve din nou puzzle-ul, după ce le oferiți indicii.

<a id="unplugged"></a>

## Activități de legătură pentru lecțiile offline (Toate vârstele)
Prin intermediul activităților offline, elevii indică modul în care folosesc deja concepte importante de ȘC în viața de zi cu zi.  După ce elevii pot identifica conceptele fundamentale, cum ar fi buclele și relațiile de condiționalitate, aceștia vor trece de blocajele mentale care pot apărea atunci când încearcă să le folosească pentru prima dată în activitatea de programare online.

Experiențele offline sunt foarte importante și prin urmare am ales să le aprofundăm și să includem activități care să facă legătura între lecțiile offline și cele online.  În cursurile A-F veți găsi acum planuri de lecție care exemplifică modul în care trebuie să procedați cu exercițiile offline și să transpuneți lecțiile în următorul set de puzzle-uri online.  Acestea poartă numele de „activități de legătură”, și pe bună dreptate.

În cea mai mare parte, activitățile de legătură pot fi create fie abordând exercițiul offline și executându-l cu blocuri Blockly de hârtie, fie selectând un puzzle online și rezolvându-l cu ajutorul limbajului din exercițiul offline.  În unele cazuri este introdusă o relație diferită, dar rolul tuturor exemplelor este de a evita ca experiențele offline să fie prea abstracte sau să nu aibă legătură între ele.

<a id="endofcourse"></a>

## Proiecte de final de curs (Cursurile E & F)
Pentru elevii de vârste mai mari am introdus proiecte substanțiale de final de curs pentru cursurile E & F. Deși Code.org oferă de ceva vreme posibilitatea de a construi „proiecte”, am considerat că acestea adaugă o perspectivă utilă pentru elevi, și anume abilitatea de a-și planifica și executa proiectele într-un context formal.

Proiectele de final de curs sunt relativ ușor de înțeles.  Pe parcursul a patru-cinci săptămâni, elevii vor analiza idei de proiect, își vor planifica aplicația, vor scrie programul, îl vor revizui pe baza feedback-ului (clasa a V-a), apoi vor prezenta proiectul finalizat.  Pentru fiecare dintre aceste etape există o broșură utilă, precum și un plan de lecție pentru profesori, care subliniază pentru imaginea de ansamblu.

**Revizuire:** Elevii vor analiza o serie de proiecte create pentru a prezenta toate lucrurile uimitoare care pot fi realizate cu ajutorul abilităților pe care le-au dezvoltat până în acest moment.  Aceste proiecte au fost create fie în Laboratorul de joacă, fie în Artist, dar elevii pot analiza proiecte din Tynker, Scratch sau chiar proiecte create cu limbaje bazate pe text, dacă profesorul consideră că această măsură este necesară.

**Plan:** Obiectivul este ca elevii să se gândească la ceea ce este cu realmente posibil.  Aceștia trebuie să se gândească la jocurile pe care le-au văzut și la limitările cu care s-au confruntat atunci când le-au editat.  După aceea, elevii vor schița un plan pentru a crea ceva unic.  Este posibil să fie necesar să li se reamintească elevilor că trebuie să fie realiști, deoarece vor avea la dispoziție timp și resurse limitate pentru a-și transforma viziunea în realitate.  În materialele de față se presupune că se va utiliza Artist sau Laboratorul de joacă, dar proiectele pot fi transferate pe orice platformă potrivită pentru fiecare clasă în parte.

**Construire:** Nu avem prea mult timp la dispoziție într-o singură zi pentru a executa un plan care a fost pus pe hârtie.  Elevii se vor confrunta cu alegeri dificile atunci când vor încerca să facă lucrurile să funcționeze, deoarece se vor confrunta cu bariere succesive.  Aceștia vor învăța să editeze și să se adapteze pe măsură ce erorile și limitările programului le schimbă percepția asupra a ceea ce se poate realiza într-un interval de timp limitat.

**Revizuire:** Pentru elevii de vârste mai mari, ziua de revizuire a programelor pe baza feedback-ului transmis de colegii de clasă poate fi utilă pentru îmbunătățirea programului final și îi vor putea astfel inspira pe ceilalți cu ceea ce au realizat.  Studenții vor utiliza critici constructive, dar și sesiuni de brainstorming de grup și vor da dovadă de perseverență.

**Prezentare:** După aproape o lună de pregătire, elevii au posibilitatea de a se mândri cu ceea ce au învățat și realizat.  Planul nostru de lecție include o prezentare orală, dar profesorii au posibilitatea de a propune și prezentări scrise sau multimedia.

Indiferent de gradul de implicare a elevilor în proiecte, aceștia vor învăța cu siguranță lucruri utile despre procesele de creativitate și de rezolvare a problemelor în știința calculatoarelor.

<a id="conclusion"></a>

## Concluzie
După cum ați remarcat, cursurile A-F de Bazele științei calculatoarelor conțin îmbunătățiri interesante, influențate de feedback-ul primit de la comunitățile de profesori & instructori care predau Bazele științei calculatoarelor.

Sperăm că această prezentare generală a fost utilă.  Dacă aveți întrebări sau comentarii cu privire la această modificare, vizitați http://forum.code.org/c/csf și postați-le pe forumul nostru.  Vă vom răspunde la întrebări cât mai curând posibil.  Până atunci, iată câteva dintre întrebările frecvente referitoare la cursurile A-F.

<a id="faq"></a>

## Întrebări frecvente

| Întrebare                                                                                                                                                                                     | Răspuns                                                                                                                                                                                                                                                                                                                                                                                                                                                                                                                                                                                          |
| --------------------------------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
| **Lansați un nou set de cursuri - aceasta înseamnă că vor dispărea cursurile 1-4?**                                                                                                           | Nu. Așa cum cursul nostru inițial cu durata de 20 de ore este încă utilizat și disponibil pe site-ul nostru, intenționăm să păstrăm și cursurile 1-4 pentru cei care consideră că acestea se potrivesc mai bine elevilor/copiilor lor.                                                                                                                                                                                                                                                                                                                                                           |
| **Când putem începe să folosim cursurile A-F?**                                                                                                                                               | Cursurile A-F sunt disponibile chiar acum!                                                                                                                                                                                                                                                                                                                                                                                                                                                                                                                                                       |
| **Unele dintre lecțiile/puzzle-urile mele preferate lipsesc din cursurile A-F!**                                                                                                              | Nu vă faceți griji! Acestea există în continuare în Cursurile 1-4 sau în Cursul accelerat cu durata de 20 de ore.                                                                                                                                                                                                                                                                                                                                                                                                                                                                                |
| **Aceste puzzle-uri par mult mai dificile.  Sunt îngrijorată că sunt prea dificile pentru micuții mei.**                                                                                      | La baza acestor noi cursuri se află intenția noastră de a-i face pe elevi să gândească, să rezolve probleme și să fie perseverenți.  Niciunul dintre aceste lucruri nu este necesar atunci când puzzle-urile sunt prea ușor de realizat.  Din acest motiv, am fost nevoiți să elaborăm puzzle-urile mai dificile.  Vă rugăm să consultați ghidul profesorului pentru a vă ajuta să vă organizați lucrul în clasă în sensul dezvoltării acestor abilități.  Nu subestimați importanța utilizării lecțiilor offline, înainte de a trece la puzzle-urile online.                                    |
| **Unele puzzle-uri permit doar utilizarea unui anumit număr de blocuri specifice.  Ce se întâmplă dacă elevii mei doresc să programeze ceva în formă extinsă înainte de a înțelege buclele?** | Există câteva puzzle-uri în care anumite blocuri sunt restricționate. Acesta este unul dintre noile noastre moduri de acordare de sprijin temporar (scaffolding).  Este un mod de a imprima o direcție, fără însă a aglomera piesele în spațiul de lucru.  Pentru elevii cărora le place să creeze puzzle-uri în formă extinsă înainte de utilizarea instrumentelor de simplificare (și, de fapt, pentru toți elevii, oricare ar fi momentul), este util să aveți un notes sau hârtie de scris lângă tastatură, pentru ca aceștia să înțeleagă cum funcționează algoritmul cum le vine mai ușor. |

