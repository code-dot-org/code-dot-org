---
title: संगणक शास्त्र मूलभूत संक्रमण मार्गदर्शक
theme: responsive
style_min: true
---

# अभ्यासक्रम A-F शिकवणे

## अनुक्रमणिका

* [आढावा](#overview)
* [नवीन अभ्यासक्रम शिकवणे](#newcourses)
* [सर्कल-टाईम कथा (अभ्यासक्रम A आणि B)](#circletime)
* [पायरीपायरीने धडा शिकवणे आणि आव्हानात्मक कोडी (सर्व वयोगट)](#scaffolding)
* [अनप्लग्ड धड्यांसाठी जोडून घेणाऱ्या कृती (सर्व वयोगट)](#unplugged)
* [अभ्यासक्रम प्रकल्पांचा शेवट (अभ्यासक्रम E आणि F)](#endofcourse)
* [निष्कर्ष](#conclusion)
* [वारंवार विचारले जाणारे प्रश्न](#faq)

<a id="overview"></a>

## आढावा
संगणक शास्त्रातील मूलभूत गोष्टींबद्दलचे अभ्यासक्रम तयार केल्यापासून संगणक शास्त्र शिक्षणाच्या क्षेत्रात लक्षणीय बदल झाले आहेत. मुळात, अभ्यासक्रम 1-4 हे कोणत्याही वयाचा विद्यार्थी हा विषय शिकण्यासाठी आला तरीही मूलभूत गोष्टी समजून घेण्यासाठी आरंभबिंदू म्हणून तयार करण्यात आले होते.  आता अनेक जिल्हे, शहरे आणि राज्यांनी बालवाडीपासून संगणक शास्त्र अभ्यासक्रमांची अंमलबजावणी केलेली असल्यामुळे, मिडल स्कूल/ज्युनिअर हायस्कूलपर्यंतच्या विद्यार्थ्यांसाठी शिक्षक अधिक कंटेंटची मागणी करत आहेत.

या समस्येला आमचे उत्तर संगणक शास्त्र मूलभूत गोष्टींचे A-F अभ्यासक्रम हे आहे.  इयत्तावार अभ्यासक्रम तयार केल्यावर आम्हाला मागे जाऊन आम्ही सादर करत असलेल्या मटेरियलचा आढावा घेता आला.  त्यामुळे आम्हाला या कामासाठी पाठिंबा देणाऱ्या समर्पित शिक्षक समुदायाकडून मिळालेल्या अभिप्रायाचासुद्धा पूर्णपणे समावेश करण्याची संधी मिळाली. देशभरातील काही सर्वांत चांगल्या प्राथमिक शाळांमधील संगणक शास्त्र शिक्षण तज्ज्ञांच्या मदतीने तयार करण्यात आलेले अभ्यासक्रम A-F कोणत्याही अतिरिक्त व्यावसायिक मदतीशिवाय चालवण्यासाठी पुरेसे परिचित वाटतील पण ज्यांनी पूर्वी आमचे धडे अभ्यासले आहेत अशा विद्यार्थांना पुरेसे नवीन वाटतील.

* अभ्यासक्रम A: बालवाडी
* अभ्यासक्रम B: इयत्ता 1ली
* अभ्यासक्रम C: इयत्ता 2 री
* अभ्यासक्रम D: इयत्ता 3 री
* अभ्यासक्रम E: इयत्ता 4 थी
* अभ्यासक्रम F: इयत्ता 5 वी
* वाचन-पूर्व एक्स्प्रेस अभ्यासक्रम: बालवाडी - इयत्ता 1 ली
* एक्स्प्रेस अभ्यासक्रम: इयत्ता 2 री - इयत्ता 5 वी

संगणक अभ्यासक्रमाच्या मूलभूत गोष्टींमधील सर्वांत मोठा अपडेट हा आहे की आता चार अभ्यासक्रमांऐवजी (अभ्यासक्रम 1-4) K-5 इयत्ता पातळ्यांसाठी सहा अभ्यासक्रम (A-F) असतील.  तसे करताना, वाचन, गणित आणि एकंदर आकलनशक्ती विकासानुसार धडे अधिक योग्य पातळ्यांसाठी तयार झाले आहेत.  एक वाचन-पूर्व विद्यार्थ्यांसाठी आणि एक इतर सर्व इयत्तांसाठी अशा दोन "एक्स्प्रेस" अभ्यासक्रमांची भर घातली गेली आहे, याची नोंद घ्या.  ते आधीच्या संचाच्या "अॅक्सिलरेटेड" व्हर्जनसारखे आहेत.

<a id="newcourses"></a>

## नवीन अभ्यासक्रम शिकवणे
आधी नमूद केल्याप्रमाणे, अभ्यासक्रम परिचित पण वेगळे वाटतील.  जर तुम्ही Code.org व्यावसायिक विकास कार्यशाळेत सहभागी झाला असाल तर तुम्ही नवीन अभ्यासक्रम शिकवण्यासाठी तयार आहात. थोडेसे बदल केलेले आहेत पण एकंदर प्लॅटफॉर्म, अभ्यासक्रम आणि अध्यापन तत्त्वे बदललेली नाहीत. जर तुम्ही या कार्यशाळेत सहभागी झालेले नसाल तर अभ्यासक्रम समजून घेणे, Code.org प्लॅटफॉर्मवर नेव्हीगेट करणे आणि अनप्लग्ड धडे शिकवणे या गोष्टींसाठी तुम्हाला मदत करण्याकरता Code.org विनामूल्य 1 दिवसीय कार्यशाळा आयोजित करते.

या अभ्यासक्रमातील मुख्य अपडेट्स असे आहेत:

* लहान मुलांसाठी सर्कल-टाईम गोष्टी
* पायरीपायरीने धडा शिकवणे आणि संकल्पनांचा सराव/वापर करणे यासाठी नवीन दृष्टीकोन
* अनप्लग्ड धड्यांकडून प्लग्ड धड्यांकडे जाण्याचे संक्रमण सुधारण्यासाठी जोडून घेणाऱ्या कृती
* अधिक मोठ्या विद्यार्थ्यांसाठी अभ्यासक्रमाचा शेवट

या मार्गदर्शकातील उरलेल्या भागात प्रत्येक कल्पना अधिक तपशीलवर सादर केली जाईल आणि तुमच्या वर्गात अंमलबजावणी करण्यासाठी युक्त्या आणि क्लुप्त्या सांगितल्या जातील.

<a id="circletime"></a>

## सर्कल-टाईम कथा (अभ्यासक्रम A आणि B)
काही संकल्पना केवळ कृती आणि कोड्यांद्वारे, विशेषत: लहान वयाच्या विद्यार्थ्यांना शिकवणे अवघड आहे.  त्यामुळे आम्ही बालवाडी आणि इयत्ता पहिलीच्या अभ्यासक्रमात काही सर्कल-टाईम गोष्टी समाविष्ट केल्या आहेत. या गोष्टी शिक्षकांनी संपूर्ण वर्गाला वाचून दाखवाव्यात आणि ते करत असताना डीबगिंग, चिकाटी आणि निराशा अशा महत्त्वाच्या कल्पना समजावून सांगाव्यात असा यामागचा हेतू आहे.  आम्ही आशा करतो की विद्यार्थ्यांना हा अवघड संकल्पना गोष्टींमधील पात्रांच्या रूपात सांगितल्यामुळे या संकल्पना जेव्हा भविष्यातील धड्यांमध्ये येतील तेव्हा त्यांना त्या ओळखता येतील.

सर्कल-टाईम गोष्टी याप्रकारे वापराव्यात:

### तुमच्या वर्गासाठी योग्य असलेली गोष्ट वाचा
  - वाचत असताना प्रश्न विचारून आणि कृतीच्या वेळी योग्य क्षणी टिप्पण्या करून त्यांचे आकलन तपासून घेतल्याचे सुनिश्चित करा.
  - नंतर गोष्टींची चर्चा करा. तुमच्या विद्यार्थ्यांनी काय ऐकले? काही कल्पना त्यांच्या लक्षात राहिल्या का?
  - विद्यार्थ्यांचा पात्रांशी परिचय करून देण्याचा प्रयत्न करा.  त्यांच्या आयुष्यात ते अशा अशा काही गोष्टी करतात का ज्यामुळे त्यांना गोष्टीतल्या एखादया पात्राची आठवण होते?

### विद्यार्थ्यांनी पुढची कृती सुरू करण्यापूर्वी त्यांना गोष्टीची आठवण करून द्या.
  - आपण चर्चा केलेल्या मुख्य कल्पना तुम्हाला आठवतात का?
  - तुम्ही ही कल्पना आज पाहिली आहे, हे तुम्हाला कसे कळेल?
  - कोणत्या पात्राने ती कल्पना हाताळली? तुम्ही काय कराल?

### कृतीच्या दरम्यान जेव्हा गोष्ट आणि विद्यार्थ्यांची परिस्थिती सारखी असेल तेव्हा हे साम्य त्यांच्या लक्षात आणून द्या.
  - एखादा विद्यार्थी ज्या परिस्थितीत आहे ती पुस्तकातील परिस्थितीसारखीच कशी आहे, याचे वर्णन करा.
  - एखाद्या विद्यार्थ्याला पात्रांचा विचार करायला सांगा आणि ते काय करतील हे ठरवायला सांगा.  त्यामुळे विद्यार्थ्याला पुढची पायरी ठरवायला मदत होते का?

जर तुम्ही तुमच्या संपूर्ण वर्गाला एकत्र आणू शकत नसाल तर, Code.org ने मर्यादित अॅनिमेशन्स असलेल्या गोष्टी सादर करणाऱ्या योग्य धड्याच्या सुरुवातीला एक व्हिडीओ पर्याय दिला आहे. या व्हिडीओजचा अगदी तसाच अनुभव येत नसला तरीही त्यांच्यामुळे विद्यार्थ्यांना पुढचा अभ्यासक्रम सुरू ठेवण्यापूर्वी संकल्पना आणि पात्रांची ओळख होईल.

<a id="scaffolding"></a>

## पायरीपायरीने धडा शिकवणे आणि आव्हानात्मक कोडी (सर्व वयोगट)
आमच्या आधीच्या अभ्यासक्रमांपेक्षा अभ्यासक्रम A-F मध्ये पायरीपायरीने शिकवणे कमी आहे.  म्हणजे विद्यार्थी विशेषत: डीबग करायला शिकत नसतील तर आपण त्यांना सुरुवातीपासूनच शक्य तितक्या वारंवार आपापला कोड तयार करण्याचा प्रयत्न करायला लावला पाहिजे.  या डिझाईनचा भाग म्हणून, आमच्या बहुतांशी ऑनलाईन धड्यांमध्ये आम्ही धडा सुरू करताना एक सोपे कोडे दिले आहे आणि नंतर विद्यार्थ्यांना त्यामागची कल्पना कळण्याची संधी मिळेपर्यंत हळूहळू नवीन संकल्पना पुढे नेली जाईल.  नंतर, आम्ही त्यांना एक आव्हानात्मक कोडे देतो, त्यासाठी विद्यार्थ्यांना त्या संकल्पनेबद्दल नवीन आणि गुंतागुंतीच्या पद्धतीने विचार करायला लागावा, असा हेतू आहे.

आव्हानात्मक कोडी अभ्यासक्रम A-F मध्ये नवीन आहेत.  आव्हानात्मक कोड्यांचा उद्देश विद्यार्थ्यांसाठी स्तर उंचावणे असा आहे, जिथे ते चिकाटी आणि स्वतंत्रपणे विचार करणे शिकतील.  आव्हानात्मक कोडी मुद्दाम अवघड करण्यात आलेली आहेत म्हणजे फक्त ज्या विद्यार्थ्यांना संकल्पना खरोखर समजते फक्त तेच एका ठराविक कालावधीत उत्तीर्ण व्हावेत.  याचाच अर्थ मोठ्या संख्येने मुले त्यांच्या पहिल्याच प्रयत्नात आव्हान सोडवण्यात यशस्वी होणार नाहीत. त्यासाठी विद्यार्थी आणि शिक्षक दोघांचा अडथळे पार करण्यासाठी प्रयत्न करण्याचा दृष्टीकोन असणे आवश्यक आहे.

1. विद्यार्थ्यांनी ही आव्हाने सोडवण्यासाठी पुरेपूर प्रयत्न केला पाहिजे आणि नंतर ती बाजूला ठेवून इतर गोष्टी सुरू ठेवल्या पाहिजेत.  या पद्धतीमुळे दोन अतिशय महत्त्वाच्या गोष्टी घडतात:
2. विद्यार्थ्यांना शिकत असलेली संकल्पना कधी आणि का वापरायची हे जास्त चांगले समजते. खालील कोडी जरी स्वतंत्रपणे अवघड असली तरीही आव्हानांनंतर सोपी वाटतात.

हे लक्षात ठेवा की विद्यार्थी धड्यांचा अभ्यास करू शकतात आणि कोणत्याही वेळी अपूर्ण कोडी सोडवण्याचा पुन्हा प्रयत्न करू शकतात.  कधीकधी अवघड प्रश्न सोडवण्याचा पुन्हा प्रयत्न करण्यापूर्वी रात्री चांगली झोप घेणे अतिशय उपयुक्त ठरू शकते.

विद्यार्थ्यांनी हे आव्हान पार केल्यावर, त्यांच्यासाठी त्यांनी या टप्प्याच्या आधीच्या भागात अनुभवलेल्या स्वध्यायांसारखे काही स्वाध्याय असतील. ज्या विषयाचा अभ्यास केला जात आहे, त्याबद्दलच्या विद्यार्थ्याच्या स्पष्टतेची चाचणी घेण्यासाठी ही कोडी हेतूपूर्वक समाविष्ट करण्यात आलेली आहेत.  या आधीच्या कोड्यांच्या मानाने ती कदाचित फार सोपी वाटतील पण संबंधित टप्प्यावर नक्की कोणती क्षमता अपेक्षित आहे, याचे प्रात्यक्षिक दाखवण्यासाठी ती तयार केली आहेत.

काही वेळा, आम्ही मुक्त-खेळ पद्धतीच्या पातळयांनी धड्यांचा शेवट करतो.  या पातळ्यांमध्ये एकतर "चुकीचे" उत्तर नसेल किंवा त्यातील मुख्य समस्या सोडवण्यासाठी विविध मार्गांनी प्रयत्न करता येतील.  कृपया जरी फक्त "पुढे चालू ठेवा" क्लिक करू शकत असले तरीही तसे न करता त्यांना सर्वोत्तम प्रयत्न करण्यासाठी प्रोत्साहन द्या.

या भागाबद्दल काही शेवटच्या नोंदी:

* विद्यार्थ्यांना ज्या समस्या अवघड वाटतात त्यांच्याबाबत त्यांना चिकाटी दाखवण्याची आणि डीबगिंग कौशल्ये वापरण्याची आठवण करा.
* अनेकदा व्हिडीओज उपयुक्त ठरतात.  जेव्हा विद्यार्थी अडकून राहतात, तेव्हा त्यांना व्हिडीओ दोनदा, तीनदा किंवा अगदी चारदा बघू द्या.
* विद्यार्थ्यांना सूचना वाचायला लावा.  जर त्यांना अवघड जात असेल तर त्यांना वर्गातील एखाद्या विद्यार्थ्याला मोठ्याने सूचना वाचून दाखवायला सांगा.
* हिंट्स वापरणे योग्य आहे!  विद्यार्थ्यांना जेवढ्या हिंट्स वापरणे आवश्यक असेल तेवढ्या त्यांनी वापराव्यात पण प्रत्येक नवीन हिंटपूर्वी किमान एकदा कोडे सोडवण्याचा प्रयत्न केलेला असेल, हे सुनिश्चित करावे.

<a id="unplugged"></a>

## अनप्लग्ड धड्यांसाठी जोडून घेणाऱ्या कृती (सर्व वयोगट)
विद्यार्थी त्यांच्या दैनंदिन जीवनात संगणक शास्त्रातील संकल्पना आधीपासूनच कशा वापरत आहेत, हे त्यांच्या लक्षात आणून देण्यासाठी अनप्लग्ड कृती उपयोगी पडतात.  विद्यार्थ्यांना लूप्स आणि कंडीशनल्ससारख्या मूलभूत संकल्पना समजल्यावर, पहिल्यांदा ऑनलाईन प्रोग्रॅमिंग करताना त्या वापराण्यामधील मानसिक अडथळा ते पार करू शकतील.

अनप्लग्ड अनुभव इतके महत्त्वाचे आहेत की आम्ही ते अजून एक पायरी पुढे न्यायचे ठरवले आणि अनप्लग्ड धडे आणि त्यांचे ऑनलाईन भाग यांना जोडणाऱ्या कृतींमध्ये ते समाविष्ट केले.  अभ्यासक्रम A-F मध्ये, तुम्हाला आता धड्यांचे प्लॅन्स दिसतील, ज्यामध्ये ऑफलाईन स्वाध्याय कसे करायचे आणि खालील ऑनलाईन कोड्यांच्या संचासाठी धडे कसे वापरायचे, याची उदाहरणे दिलेली आहेत.  यथार्थपणे, आम्ही त्यांना "जोडून घेणाऱ्या कृती" म्हणतो.

बहुतेकवेळा, जोडणाऱ्या कृती एकतर अनप्लग्ड स्वाध्यायाचा विषय घेऊन आणि तो पेपर ब्लॉकली ब्लॉक्स वापरून सोडवता येतील किंवा एखादे ऑनलाईन कोडे अनप्लग्ड स्वाध्यायाची भाषा वापरून सोडवता येईल.  काही वेळी एखाद्या वेगळ्या नात्याची ओळख करून दिलेली आहे, पण सर्व उदाहरणे ऑफलाईन अनुभव खूपच अमूर्त किंवा असंबंधित वाटू नये, अशाप्रकारे तयार केलेली आहेत.

<a id="endofcourse"></a>

## अभ्यासक्रम प्रकल्पांचा शेवट (अभ्यासक्रम E आणि F)
थोड्या मोठ्या विद्यार्थ्यांसाठी, आम्ही अभ्यासक्रम E आणि F मध्ये महत्त्वाचे अभ्यासक्रम समाप्तीचे प्रोजेक्ट्स दिलेले आहेत. Code.org ने काही काळापासून "प्रोजेक्ट्स" तयार करण्याची क्षमता दिलेली असली तरीही फॉर्मल कॉन्टेक्स्टमध्ये विद्यार्थ्यांना त्यांच्या प्रोजेक्टचे नियोजन आणि एक्झिक्युशन करता येण्यासाठी आवश्यक असलेला दृष्टीकोन त्यातून मिळेल, असे आम्हाल वाटते.

अभ्यासक्रम समाप्तीचे प्रोजेक्ट्स तुलनेने सरळ आहेत.  चार ते पाच आठवड्यांच्या कालावधीमध्ये विद्यार्थी प्रोजेक्टच्या कल्पनांचा आढावा घेतील, त्यांच्या अॅप्लिकेशनचे नियोजन करतील, त्यांच्या प्रोग्रॅमचे कोडींग करतील, अभिप्रायानुसार बदल करतील (इयत्ता 5 वी) आणि मग त्यांचे पूर्ण झालेले काम सादर करतील.  यातील प्रत्येक पायरीसाठी मदत करण्याकरता एक माहितीपुस्तिका तसेच शिक्षकांचा धड्याचा प्लॅन असेल, ज्यामुळे मोठे चित्र समजण्यास मदत होईल.

**आढावा:**विद्यार्थी या वेळेपर्यंत जी कौशल्ये शिकले आहेत ती वापरून कोणत्या अद्भुत गोष्टी करता येईल, हे दाखवण्यासाठी तयार करण्यात आलेले काही महत्त्वाकांक्षी विद्यार्थी प्रोजेक्ट्स पाहतील.  हे प्रोजेक्ट्स एकतर प्ले लॅब किंवा आर्टीस्टमध्ये तयार करण्यात आलेले आहेत पण विद्यार्थ्यांना टिंकर, स्क्रॅच किंवा शिक्षकांना योग्य वाटल्यास अगदी टेक्स्ट-वर आधारित भाषांमधल्या प्रोजेक्ट्सचासुद्धा आढावा घेता येईल.

**आराखडा:** याचा हेतू विद्यार्थ्यांनी शांतपणे बसून काय खरोखर शक्य आहे, याचा विचार करावा असा आहे.  त्यांनी पाहिलेले गेम्स आणि ते एडीट करताना जाणवलेल्या मर्यादा यांचा विचार त्यांनी करणे आवश्यक आहे.  नंतर, ते काहीतरी वेगळे बनवण्यासाठी एक आराखडा तयार करू शकतात.  विद्यार्थ्यांना त्यांच्या कल्पना प्रत्यक्षात उतरवण्यासाठी वेळ आणि संसाधने मर्यादित असल्यामुळे त्यांना व्यवहारी असण्याची कदाचित आठवण करून द्यावी लागेल.  यातील साहित्यात प्ले लॅब किंवा आर्टीस्ट वापरले आहे, असे गृहीत धरले आहे, पण प्रत्येक विशिष्ट वर्गासाठी जो कोणता प्लॅटफॉर्म योग्य असेल त्यामध्ये प्रोजेक्ट्स करता येतील.

**तयार करणे:** कागदावर तयार केलेला आराखडा प्रत्यक्षात उतरवण्यासाठी एक दिवस पुरेसा होणार नाही.  विविध गोष्टी करण्याचा प्रयत्न करत असताना विद्यार्थ्यांना एका मागोमाग एक अडथळ्यांचा सामना करावा लागेल तेव्हा त्यांना निवड करणे कठीण जाईल.  बग्ज आणि प्रोग्रॅमच्या मर्यादेमुळे निर्धारित वेळेत आरामात काय करता येईल याबद्दलची त्यांची समजूत बदलेल आणि ती एडीट करायला आणि जुळवून घ्यायला शिकतील.

**सुधारणा करा:** मोठया मुलांसाठी, वर्गातील इअतर विद्यर्थ्यांच्या अभिप्रायानुसार त्यांच्या प्रोग्रॅम्समध्ये सुधारणा करण्यासाठी एक दिवस घालवल्यामुळे त्यांचे अंतिम उत्पादन सुधारायला मदत होईल आणि त्यामुळे स्वत: साध्य केलेल्या गोष्टींनी ते इतरांना प्रोत्साहित करतील.  विद्यार्थी रचनात्मक टीका करतील तसेच गटांमध्ये ब्रेनस्टॉर्मिंग करतील आणि चिकाटी दाखवतील.

**सादरीकरण:** एक महिना प्रोग्रॅम तयार करण्यात घालवल्यावर, विद्यार्थ्यांना आपली कामगिरी दाखवण्याची आणि आपण कुठेपर्यंत आलो, याचा अभिमान वाटून घेण्याची ही संधी आहे.  आमच्या धड्यांच्या प्लॅनमध्ये तोंडी सादरीकरण गृहीत धरले आहे पण शिक्षकांकडे लेखी किंवा मल्टीमिडीया सादरीकरण करायला सांगण्याचा पर्याय आहे.

विद्यार्थ्यांनी स्वत:ला आपल्या प्रोजेक्ट्समध्ये कितीही गुंतवून घेतले असले तरीही ते सर्जनशीलतेच्या प्रक्रियेबद्दल आणि संगणक शास्त्रातील समस्या सोडवण्याच्या प्रक्रियेबद्दल काहीतरी उपयुक्त नक्कीच शिकतील.

<a id="conclusion"></a>

## निष्कर्ष
तुम्ही पाहू शकता त्यानुसार, संगणक शास्त्राच्या मूलभूत गोष्टींबद्दलच्या A-F अभ्यासक्रमांमध्ये संगणक शास्त्रातील मूलभूत गोष्टी शिकवणारे अनेक शिक्षक आणि फसिलिटेटर समुदायांच्या अभिप्रायांनुसार केलेल्या अनेक उत्साहवर्धक सुधारणांचा समावेश आहे.

हा आढावा उपयुक्त ठरला असेल अशी आम्ही आशा करतो.  जर या बदलाबाबत तुम्हाला काही प्रश्न किंवा टिप्पण्या असतील तर कृपया http://forum.code.org/c/csf ला भेट द्या आणि त्या आमच्या फोरमवर पोस्ट करा.  तुमच्या प्रश्नांची उत्तरे शक्य तितक्या लवकर दिली जातील हे आमची सुनिश्चित करू.  तोवर, इथे अभ्यासक्रम A-Fबद्दल वारंवार विचारले जाणारे काही प्रश्न दिलेले आहेत.

<a id="faq"></a>

## वारंवार विचारले जाणारे प्रश्न

| प्रश्न                                                                                                                                                                            | उत्तर                                                                                                                                                                                                                                                                                                                                                                                                                                                                                        |
| --------------------------------------------------------------------------------------------------------------------------------------------------------------------------------- | -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **तुम्ही अभ्यासक्रमांचा नवीन संच आणला आहे--म्हणजे अभ्यासक्रम 1-4 आता नसतील का?**                                                                                                  | नाही. आमचा मूळ 20-तासांचा अभ्यासक्रम अजूनही आमच्या वेबसाईटवर उपलब्ध आहे आणि वापरात आहे त्याचप्रमाणे ज्यांना आपल्या विद्यार्थ्यांसाठी/मुलांसाठी आवश्यक असलेला अनुभव अभ्यासक्रम 1-4 मधून अधिक चांगल्या पद्धतीने मिळतो, असे वाटणाऱ्यांसाठी आम्ही अभ्यासक्रम 1-4 तसेच ठेवणार आहोत.                                                                                                                                                                                                               |
| **आम्ही अभ्यासक्रम A-F वापरायला कधी सुरुवात करू शकतो?**                                                                                                                           | अभ्यासक्रम A-F आता उपलब्ध आहेत!                                                                                                                                                                                                                                                                                                                                                                                                                                                              |
| **माझे काही आवडते धडे/कोडी अभ्यासक्रम A-F मध्ये नाही आहेत!**                                                                                                                      | घाबरू नका! अभ्यासक्रम 1-4 मध्ये किंवा अॅक्सिलरेटेड 20-तासांच्या अभ्यासक्रमात ते अजूनही आहेत.                                                                                                                                                                                                                                                                                                                                                                                                 |
| **ही कोडी बरीच जास्त अवघड वाटतात.  माझ्या लहान मुलांसाठी ती फारच अवघड आहेत, अशी मला भीती वाटते.**                                                                                 | या नवीन अभ्यासक्रमांचा पाया विद्यार्थ्यांना विचार करायला, समस्या सोडवायला आणि चिकाटीचा सराव करायला लावणे हा आहे.  जेव्हा कोडी सोडवायला फारच सोपी असतात तेव्हा यापैकी कशाचीच गरज लागत नाही.  याच कारणासाठी, आम्हाला कोडी जास्त अवघड करावी लागली.  ही कौशल्ये रुजवण्यासाठी तुमच्या वर्गाचे नेतृत्व करायला मदत होण्यासाठी शिक्षक मार्गदर्शकाचा संदर्भ घ्या.  नेहमीप्रमाणे, ऑनलाईन कोडी सोडवायला सुरुवात करण्यासाठी अनप्लग्ड धडे वापरण्याचे महत्त्व कमी लेखू नका.                                |
| **काही कोड्यांमध्ये विशिष्ट ब्लॉक्स ठराविक संख्येतच असण्याची परवानगी देतात.  जर माझ्या विद्यार्थ्यांना लूप्स समजण्यापूर्वी त्यांना दुसरे काहीतरी कोड करायचे असेल तर काय करायचे?** | काही कोडी अशी आहेत जी ब्लॉक्सच्या विशिष्ट संख्येवर निर्बंध ठेवतात. पायरीपायरीने शिकवण्याच्या आमच्या नवीन पद्धतीपैकी हे एक आहे.  वर्कस्पेसमध्येच तुकडे पायरी पायरीने देण्याऐवजी दिशा देण्याचा हा एक मार्ग आहे.  ज्या विद्यार्थ्यांना तपशील शिकण्याआधी कोड्यांचे कोडींग करायला आवडते त्यांच्यासाठी (आणि, खरेतर सगळ्याच विद्यार्थ्यांसाठी, नेहमीच) कीबोर्ड शेजारी एक वही किंवा कच्च्या कामाचा कागद ठेवणे उपयुक्त आहे, ज्यावर त्यांना त्यांच्या कोणत्याही नैसर्गिकपद्धतीने अल्गोरिदम ठरवता येईल. |

