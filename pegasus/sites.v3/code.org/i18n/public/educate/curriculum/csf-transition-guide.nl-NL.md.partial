---
title: Informaticabeginselen overgangsgids
theme: responsive
style_min: true
---

# De cursussen A-F geven

## Inhoudsopgave

* [Overzicht](#overview)
* [De nieuwe cursussen geven](#newcourses)
* [Kringgesprek Verhalen (Cursussen A en B)](#circletime)
* [Lessen met scaffolding & Uitdagingspuzzels (Alle leeftijden)](#scaffolding)
* [Overbruggingsactiviteiten voor Unplugged lessen (alle leeftijden)](#unplugged)
* [Eindprojecten (Cursussen E & F)](#endofcourse)
* [Besluit](#conclusion)
* [Veelgestelde vragen](#faq)

<a id="overview"></a>

## Overzicht
Het landschap van het informatica-onderwijs is enorm veranderd sinds de uitwerking van de oorspronkelijke cursussen Informaticabeginselen. Oorspronkelijk werden de cursussen 1-4 ontworpen als startpunt om de basis te verwerven, ongeacht de leeftijd van de student die naar het vakgebied kwam.  Nu veel meer districten, steden en staten cursussen computerwetenschappen hebben geïmplementeerd die beginnen op de kleuterschool, vragen de leerkrachten naar meer inhoud om de leerlingen te kunnen blijven begeleiden tot de middelbare school/junior high.

De cursussen informaticabeginselen A-F, zijn ons antwoord op die vraag.  De creatie van een curriculum per graad stelde ons in staat om een stap terug te doen en de manier waarop we het materiaal presenteerden te heroverwegen.  Het gaf ons ook de kans om de feedback van de toegewijde lerarengemeenschap die ons op deze missie heeft gesteund, oprecht te integreren. Ontworpen met de hulp van enkele van de beste basisschool informatica-onderwijs specialisten in de VS, zouden de cursussen A-F vertrouwd genoeg moeten voelen om te kunnen gebruiken zonder extra professionele ontwikkeling, en tegelijk ook nieuw genoeg om te presenteren aan studenten die onze lessen in het verleden hebben gevolgd.

* Cursus A: Kleuterschool
* Cursus B: 1e leerjaar
* Cursus C: 2e leerjaar
* Cursus D: 3e leerjaar
* Cursus E: 4e leerjaar
* Cursus F: 5e leerjaar
* Pre-lezers Snelcursus: Kleuterklas - 1e leerjaar
* Snelcursus: 2e leerjaar - 5e leerjaar

De grootste update voor Informaticabeginselen is dat de inhoud zal verschuiven van vier cursussen (Cursussen 1-4) naar zes cursussen afgestemd op elke K-5 graad (Cursussen A-F). De K-5 graden zijn de graden van kleuterklas tot en met het 5e leerjaar.  Hierdoor zijn de lessen meer afgestemd op de juiste niveaus voor lezen, wiskunde en algemene cognitieve ontwikkeling.  Merk op dat er twee verschillende snelcursussen zijn toegevoegd, één voor de pre-lezers en één voor alle andere leerjaren.  Deze zijn vergelijkbaar met de "versnelde" versie van de vorige editie.

<a id="newcourses"></a>

## De nieuwe cursussen geven
Zoals eerder vermeld, moeten de cursussen vertrouwd aanvoelen, maar toch ook anders.  Als je naar een Code.org-workshop voor professionele ontwikkeling bent geweest, dan ben je klaar om de nieuwe cursussen te geven. Er zijn een klein aantal veranderingen, maar het algemene platform, het curriculum en de pedagogische filosofie zijn ongewijzigd. Als je nog nog niet geweest bent, biedt Code.org je gratis 1 dag durende workshops aan om u te helpen de curricula te begrijpen, door het Code.org-platform te navigeren en de unplugged lessen te geven.

De belangrijkste wijzigingen aan de cursussen zijn:

* Kringgesprek verhalen voor de jongere leerlingen
* Een nieuwe benadering van scaffolding en het oefenen/toepassen van concepten
* Overgangsactiviteiten om de overgang van unplugged lessen naar plugged lessen te verbeteren
* Eindprojecten voor de oudere leerlingen

De rest van deze gids zal elk idee in meer detail uitleggen, met tips en trucs voor het implementeren van de veranderingen in uw klaslokaal.

<a id="circletime"></a>

## Kringgesprek Verhalen (Cursussen A en B)
Sommige concepten zijn moeilijk aan te leren met alleen activiteiten en puzzels, vooral voor jonge leerlingen.  Daarom hebben we een klein aantal kringgesprekverhalen geïntroduceerd in de cursussen voor de kleuterschool en het eerste leerjaar. Deze verhalen zijn bedoeld om door de leerkracht aan de hele klas te worden voorgelezen, met stops onderweg om belangrijke concepten zoals foutopsporing, doorzettingsvermogen en frustratie te bespreken.  Onze hoop is dat als we de leerlingen deze moeilijke concepten laten ervaren via verhalende personages, ze dezelfde begrippen zullen herkennen wanneer ze in toekomstige lessen voorkomen.

De kringgesprekverhalen zijn bedoeld om als volgt te gebruiken:

### Lees het bijbehorende verhaal voor uw klas
  - Zorg evoor dat je tussendoor controleert of de leerlingen het begrijpen met behulp van vragen en opmerkingen op nuttige momenten tijdens de activiteit.
  - Bespreek de verhalen nadien. Wat hebben uw leerlingen gehoord? Zijn er ideeën die bij hen zijn blijven hangen?
  - Probeer de leerlingen zich te laten identificeren met de karakters.  Is er iets in hun leven dat hen doet denken aan één van de personages in het verhaal?

### Herinner de leerlingen aan het verhaal voordat ze aan de volgende activiteit beginnen.
  - Herinner je je de belangrijkste ideeën die we besproken hebben?
  - Hoe weet je het zeker als je dat idee vandaag tegenkomt?
  - Wat heeft het personage gedaan om met dat idee om te gaan? Wart zou jij doen?

### Wijs op overeenkomsten tussen het verhaal en de situaties van de student wanneer deze elkaar tijdens een activiteit overlappen.
  - Omschrijf voor een student hoe de positie waarin hij of zij zich bevindt, lijkt op een situatie uit het boek.
  - Vraag een student om na te denken over de karakters en om uit te zoeken wat ze mogelijk zouden doen.  Helpt dat de leerling om de volgende stap te vinden?

Als u niet in staat bent om uw hele klas samen te brengen, heeft Code.org een video-optie voorzien aan het begin van de betreffende les die de verhalen met beperkte animaties presenteert. Hoewel deze video's niet dezelfde ervaring bieden, zullen ze de leerlingen in staat stellen om de concepten en personages te leren kennen voordat ze verdergaan met de rest van de cursus.

<a id="scaffolding"></a>

## Lessen met scaffolding & Uitdagingspuzzels (Alle leeftijden)
De cursussen A-F bevatten over het algemeen minder scaffolding dan onze vorige cursussen.  Dat betekent dat we proberen de leerlingen zo vaak mogelijk hun code vanaf nul te laten maken, tenzij ze specifiek leren om fouten op te sporen.  Als onderdeel van dit ontwerp volgen de meeste van onze online lessen een patroon waarbij we een eenvoudige puzzel presenteren om de les te beginnen, en dan langzaam dieper ingaan op een nieuw concept tot het punt waarop de leerlingen de kans hebben gehad om het onderliggende idee te begrijpen.  Vervolgens presenteren we hen een uitdagingspuzzel, die bedoeld is om studenten op een nieuwe en complexe manier over het concept te laten nadenken.

Uitdagingspuzzels zijn nieuw in de cursussen A-F.  Het doel van de uitdagingspuzzels is de studenten bloot te stellen aan een hoge lat waarmee ze hun doorzettingsvermogen en zelfstandig denken kunnen oefenen.  Uitdagingspuzzels zijn met opzet moeilijk en zo ontworpen dat alleen studenten die het concept echt begrijpen het binnen een redelijke termijn zullen kunnen oplossen.  Dit betekent dat een groot aantal studenten niet succesvol zal zijn als ze de uitdagingen voor het eerst aangaan. Dit vereist een bepaalde houding van zowel de leerling als de leraar.

1. De leerlingen moeten deze uitdagingen eens grondig trachten op te lossen, en ze dan aan de kant schuiven en verdergaan.  Die praktijk laat toe dat twee heel belangrijke dingen gebeuren:
2. Studenten krijgen een beter inzicht in wanneer en waarom ze het bestudeerde concept moeten gebruiken. Na de uitdaging voelen de volgende puzzels makkelijker aan, ook al zijn het serieuze puzzels.

Houd er rekening mee dat de leerlingen op elk moment de lessen kunnen doorlopen en onvolledige puzzels opnieuw kunnen proberen.  Soms kan het heel nuttig zijn om een goede nachtrust te hebben voordat je een lastig probleem opnieuw bekijkt.

Zodra de leerlingen de uitdaging hebben overwonnen, zullen ze een handvol oefeningen vinden die vergelijkbaar zijn met wat ze in de eerste helft van de les hebben meegemaakt. Deze puzzels werden opzettelijk geplaatst om het begrip van een leerling over het te bestuderen onderwerp te testen.  Ze lijken misschien veel te gemakkelijk, gezien de puzzels die vooraf werden ervaren, maar ze zijn gemaakt om het exacte niveau van competentie aan te geven dat in de overeenkomstige fase werd gewenst.

In sommige gevallen sluiten we onze lessen af met vrije-spel-stijl levels.  Deze levels kunnen ofwel geen "verkeerd" antwoord hebben, of ze kunnen meerdere verschillende manieren toestaan om hun kernprobleem op te lossen.  Moedig de leerlingen aan om hun beste beentje voor te zetten en niet gewoon op "Doorgaan" te klikken, ook al kunnen ze dat.

Enkele slotopmerkingen voor dit gedeelte:

* Herinner de leerlingen eraan dat ze volhardend moeten zijn en dat ze hun foutopsporingsvaardigheden moeten gebruiken bij problemen die moeilijk aanvoelen.
* Filmpjes helpen vaak.  Als de leerlingen vast komen te zitten, laat ze dan de filmpjes een tweede, derde of zelfs vierde keer opnieuw bekijken.
* Eis dat de leerlingen de instructies lezen.  Als ze het moeilijk hebben, laat ze dan de instructies hardop voorlezen aan een klasgenoot.
* Het is oké om hints te gebruiken!  Leerlingen moeten zoveel hints gebruiken als ze nodig hebben, maar zorg ervoor dat ze minstens één keer proberen om de puzzel opnieuw op te lossen na elke nieuwe hint.

<a id="unplugged"></a>

## Overbruggingsactiviteiten voor Unplugged lessen (alle leeftijden)
De unplugged activiteiten ontmoeten de leerlingen op vlak van waar ze zich bevinden door hen erop te wijzen hoe ze al belangrijke informaticaconcepten gebruiken in hun dagelijks leven.  Zodra studenten fundamentele ideeën zoals lussen en condities kunnen identificeren, raken ze over de mentale blokkades heen die kunnen ontstaan wanneer ze hen voor het eerst proberen te gebruiken bij het online programmeren.

Unplugged ervaringen zijn zo belangrijk dat we ervoor gekozen hebben om een stap verder te gaan en activiteiten in te bakken die een brug slaan tussen de unplugged lessen en hun online tegenhangers.  In de cursussen A-F zal u nu merken dat de lesplannen voorbeelden geven van hoe u de offline oefeningen kunt vertalen naar de volgende set van online puzzels.  We noemen deze "Overbruggingsactiviteiten"

Voor het grootste deel kunnen overbruggingsactiviteiten worden gemaakt door het onderwerp van de unplugged oefening te nemen en deze uit te voeren met papieren Blockly blokjes, of door een online puzzel te nemen en deze op te lossen met behulp van de taal van de unplugged oefening.  In sommige gevallen wordt een andere relatie geïntroduceerd, maar alle voorbeelden zijn bedoeld om te voorkomen dat de offline ervaringen te abstract of niet gerelateerd aanvoelen.

<a id="endofcourse"></a>

## Eindprojecten (Cursussen E & F)
Voor oudere leerlingen hebben we in de cursussen E & F substantiële eindprojecten geïntroduceerd. Hoewel Code.org al een tijdje de mogelijkheid biedt om "projecten" te maken, vonden we dat het de leerlingen wat broodnodig perspectief zou geven om hun projecten in een formele context te kunnen plannen en uitvoeren.

De eindprojecten zijn relatief rechtlijnig.  Gedurende de periode van vier tot vijf weken zullen de studenten projectideeën beoordelen, hun aanvraag plannen, hun programma coderen, herzien op basis van feedback (5e jaar), en vervolgens hun voltooide werk presenteren.  Elk van deze stappen wordt begeleid door een handige hand-out en een lesplan voor de leerkracht dat het grote geheel illustreert.

**Beoordeling** Studenten nemen een kijkje in een handvol ambitieuze projecten, gebouwd om de verbazingwekkende dingen te laten zien die kunnen worden gedaan met de vaardigheden die ze tot nu toe hebben geleerd.  Deze projecten zijn gebouwd in Play Lab of Artist, maar studenten zijn vrij om projecten van Tynker, Scratch of zelfs tekstgebaseerde talen te bekijken als de docent dat gepast vindt.

**Planning** Het is de bedoeling dat de studenten ontspannen en nadenken over wat er echt mogelijk is.  Ze zullen moeten nadenken over de spellen die ze zagen, en de beperkingen die ze tegenkwamen bij het bewerken ervan.  Daarna schetsen ze een plan om iets unieks te creëren.  De leerlingen moeten er misschien aan herinnerd worden dat ze realistisch moeten blijven, omdat ze beperkte tijd en middelen hebben om hun visies tot leven te brengen.  De materialen hier gaan uit van het gebruik van Artist of Play Lab, maar projecten kunnen worden verplaatst naar eender welk platform dat voor een bepaald klaslokaal werkt.

**Bouwen** Een dag is niet veel tijd om een plan uit te voeren dat op papier is uitgewerkt.  Studenten zullen voor moeilijke keuzes komen te staan bij het proberen om dingen te laten werken wanneer ze tegen de ene barrière na de andere aanlopen.  Ze zullen leren om bij te sturen en aan te passen als fouten en programmabeperkingen hun perceptie veranderen van wat comfortabel kan worden bereikt in een beperkt tijdsbestek.

**Herziening** Voor oudere studenten kan een dag van herziening van hun programma's op basis van de feedback van klasgenoten hen helpen bij het verbeteren van hun eindproduct en hen hun medeleerlingen laten inspireren door de dingen die ze hebben bereikt.  De studenten oefenen constructieve kritiek, evenals collectieve brainstormsessies en doorzettingsvermogen.

**Presenteren:** Na bijna een maand werk is dit de kans voor studenten om op te staan en trots te zijn op hoe ver ze zijn gekomen.  Ons lesplan gaat uit van een mondelinge presentatie, maar docenten hebben de mogelijkheid om in plaats daarvan schriftelijke of multimediale presentaties voor te stellen.

Hoe grondig studenten zich ook inbedden in hun projecten, ze zullen zeker iets nuttigs leren over de processen van creativiteit en probleemoplossing in de informatica.

<a id="conclusion"></a>

## Besluit
Zoals u kunt zien, bevatten de cursussen A-F in informaticabeginselen spannende verbeteringen, beïnvloed door de feedback van de massale informaticabeginselen docent- & begeleidersgemeenschappen.

We hopen dat dit overzicht verhelderend is geweest.  Als u vragen of opmerkingen heeft over deze wijziging, bezoek dan http://forum.code.org/c/csf en plaats ze op ons forum.  We zullen er zeker voor zorgen dat uw vragen zo snel mogelijk worden beantwoord.  Tot die tijd zijn hier enkele veelgestelde vragen over de cursussen A-F.

<a id="faq"></a>

## Veelgestelde vragen

| Vraag                                                                                                                                                                   | Antwoord                                                                                                                                                                                                                                                                                                                                                                                                                                                                                                                                                |
| ----------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **Je lanceert een nieuwe reeks cursussen - betekent dat dat de cursussen 1-4 weggaan?**                                                                                 | Nee. Net zoals dat onze originele 20-uurs cursus nog steeds beschikbaar en in gebruik is op onze website, zijn we van plan om de cursussen 1-4 te blijven behouden voor degenen die het gevoel hebben dat het beter overeenkomt met de ervaring die hun leerlingen/kinderen nodig hebben.                                                                                                                                                                                                                                                               |
| **Wanneer kunnen we cursussen A-F beginnen gebruiken?**                                                                                                                 | Cursussen A-F zijn nu beschikbaar!                                                                                                                                                                                                                                                                                                                                                                                                                                                                                                                      |
| **Sommige van mijn favoriete lessen/puzzels ontbreken in de cursussen A-F!**                                                                                            | Wees niet bang! Ze bestaan nog steeds waar je ze vroeger vond in de cursussen 1-4 of de Versnelde 20-uur cursus.                                                                                                                                                                                                                                                                                                                                                                                                                                        |
| **Deze puzzels lijken veel moeilijker.  Ik maak me zorgen dat ze te moeilijk zijn voor mijn kleintjes.**                                                                | De ruggengraat van deze nieuwe cursussen is de wens om leerlingen aan het denken te zetten, problemen te laten oplossen en hun doorzettingsvermogen te laten oefenen.  Geen van deze dingen zijn nodig als de puzzels te gemakkelijk te voltooien zijn.  Daarom hebben we de puzzels moeilijker moeten maken.  Raadpleeg de docentenhandleiding voor hulp bij het begeleiden van uw klas bij het opbouwen van deze vaardigheden.  Onderschat zoals altijd niet het belang van het gebruik van unplugged lessen voordat je met de online puzzels begint. |
| **Sommige puzzels laten slechts een bepaald aantal specifieke blokken toe.  Wat als mijn leerlingen iets op de lange manier willen coderen voordat ze lussen snappen?** | Er zijn een paar puzzels die specifieke blokken beperken. Dit is een van onze nieuwe manieren van scaffolding.  Het is een manier om richting te geven, zonder te veel scaffolding stukken in de werkruimte te plaatsen.  Voor leerlingen die graag puzzels op de lange manier coderen voordat ze het inkorten (en, in feite voor alle leerlingen, altijd), is het handig om een schrift of kladpapier naast het toetsenbord te hebben waar ze het algoritme op de voor hun meest natuurlijke manier kunnen noteren.                                    |

