---
title: Fondamenti di informatica - Guida di transizione
theme: responsive
style_min: true
---

# Insegnamento dei Corsi A-F

## Indice

* [Panoramica](#overview)
* [Insegnando dei nuovi corsi](#newcourses)
* [Storie cicliche (Corsi A e B)](#circletime)
* [Lezioni di base & esercizi di sfida (tutte le età)](#scaffolding)
* [Attività ponte verso le lezioni tradizionali (tutte le età)](#unplugged)
* [Progetti di fine corso (Corsi E & F)](#endofcourse)
* [Conclusione](#conclusion)
* [Domande frequenti](#faq)

<a id="overview"></a>

## Panoramica
Il panorama dello studio dell'informatica è cambiato drasticamente dalla creazione dei primi corsi di Fondamenti dell'informatica. Inizialmente, i corsi 1-4 sono stati progettati come punto di partenza per acquisire le basi, indipendentemente dall'età dello studente che si avvicinava alla disciplina.  Ora che molti più paesi hanno messo in atto corsi di informatica che iniziano dalla scuola dell'infanzia, gli insegnanti richiedono più contenuti per portare gli studenti fino a agli istituti superiori.

I corsi di Fondamenti di informatica A-F sono la nostra risposta a questo problema.  La creazione di un curriculum per gradi, ci ha permesso di fare un passo indietro e ripensare il modo in cui abbiamo presentato il materiale.  Ha consentito anche di incorporare con grande piacere i preziosissimi suggerimenti che sono pervenuti dalla comunità degli insegnanti che ci supportano nel nostro progetto. Sviluppati con l'aiuto dei migliori docenti di informatica della scuola primaria, i corsi di Fondamenti di informatica A-F dovrebbero risultare molto familiari e fruibili senza ulteriore approfondimento professionale, nonché rinnovati per gli alunni che hanno già seguito le nostre precedenti lezioni.

* Corso A: Scuola materna
* Corso B: 1ª classe primaria
* Corso C: 2ª classe primaria
* Corso D: 3ª classe primaria
* Corso E: 4ª classe primaria
* Corso F: 5ª classe primaria
* Corso rapido prescolare: Scuola materna - 1ª classe primaria
* Corso rapido: 2ª - 5ª classe primaria

Il principale aggiornamento apportato ai corsi di Fondamenti di informatica è l'adattamento dei contenuti da quattro corsi (Corsi 1 - 4) a sei corsi indicati ai bambini più grandi della scuola materna ed ognuna delle classi di istruzione primaria (Corsi A - F).  In questo modo, le lezioni risultano maggiormente appropriate alla corrispondente capacità di lettura, di calcolo e del livello di sviluppo cognitivo nel suo complesso.  Da notare l'aggiunta di due corsi "Rapidi", uno per la fascia prescolare e l'altro per le classi della scuola primaria.  Sono simili alla precedente versione dei corsi "accelerati".

<a id="newcourses"></a>

## Insegnando dei nuovi corsi
Come già detto, i corsi dovrebbero risultare familiari, ma differenti.  Se hai già frequentato un laboratorio di aggiornamento professionale di Code.org, sei già pronto per insegnare i nuovi corsi. Ci sono alcuni cambiamenti, ma la la piattaforma di gestione, il curriculum e la filosofia pedagogica rimangono invariati. Se non hai mai avuto esperienza con i corsi di Core.org, puoi seguire il corso Fondamenti di Informatica - Corso per insegnanti: https://studio.code.org/s/K5-OnlinePD.

I principali aggiornamenti dei corsi sono:

* storie cicliche per gli alunni più piccoli
* un nuovo approccio per strutturare, applicare e fare pratica dei nuovi concetti
* attività ponte per migliorare il passaggio da lezioni tradizionali a lezioni con il computer
* progetti di fine corso per gli alunni più grandi

Il resto di questa guida presenterà in dettaglio questi argomenti, offrendo suggerimenti e consigli per adottare i cambiamenti nella tua classe.

<a id="circletime"></a>

## Storie cicliche (Corsi A e B)
Alcuni concetti sono difficili da insegnare utilizzando solamente spiegazioni ed esercizi, specialmente per gli alunni più piccoli.  Ecco perché abbiamo inserito alcune storie cicliche nei corsi per la scuola materna e per la 1ª classe primaria. Queste storie devono essere lette dall'insegnante a tutta la classe, fermandosi durante il racconto per discutere con loro le situazioni critiche come la gestione degli errori, la perseveranza e le frustrazioni.  Confidiamo che consentendo agli alunni di sperimentare questi concetti attraverso i personaggi delle storie, li aiuterà a riconoscere le stesse situazioni quando compariranno nelle lezioni successive.

Ecco come le storie cicliche dovrebbero essere utilizzate:

### Leggere la storia appropriata alla classe
  - Verificate la comprensione del racconto durante la narrazione attraverso domande e commenti nei momenti cruciali della storia.
  - Riesaminate insieme la storia. Cosa hanno capito i tuoi alunni? C'è qualche situazione che gli è rimasta impressa?
  - Cerca di fare immedesimare gli studenti nei personaggi della storia.  C'è qualche episodio che hanno vissuto che gli ricorda uno dei personaggi della storia?

### Ricordare i contenuti della storia all'inizio dell'attività successiva
  - Vi ricordate le situazioni che abbiamo discusso nella storia?
  - Come farete a sapere se oggi vi dovesse accadere?
  - Il personaggio della storia come ha gestito la situazione? Tu cosa faresti?

### Evidenzia le similitudini tra la storia e le situazioni che gli alunni incontreranno durante un'attività
  - Illustra ad un alunno come la situazione in cui si trova assomiglia alla situazione del racconto.
  - Chiedi all'alunno di pensare al personaggio e capire cosa potrebbero fare.  Questo metodo ha aiutato l'alunno ha capire come andare avanti?

Se non sei in grado di riunire tutta insieme la classe, Code.org ha inserito un video all'inizio della specifica lezione che racconta la storia con delle semplici animazioni. Sebbene questi video non offrono la stessa esperienza, consentono comunque all'alunno di venire a conoscenza dei concetti e dei personaggi prima di proseguire con il resto del corso.

<a id="scaffolding"></a>

## Lezioni di base & esercizi di sfida (tutte le età)
I corsi A-F sono meno strutturati rispetto ai corsi precedenti.  Ciò significa che fin dall'inizio proviamo far in modo che gli alunni programmino il più spesso possibile, a meno che non stiano specificamente imparando a eseguire la ricerca degli errori.  Per questa specifica ragione, la maggior parte delle nostre lezioni online segue una sequenza in cui presentiamo un semplice esercizio per iniziare la lezione, quindi procede lentamente con un nuovo concetto fino al punto in cui gli studenti hanno avuto la possibilità di comprendere tutta l'idea sottostante.  Infine, presentiamo loro un esercizio di sfida, che ha lo scopo di indurre gli studenti a riflettere sul concetto in un modo nuovo e più complicato.

Gli esercizi di sfida sono rinnovati nei Corsi A-F.  Lo scopo degli esercizi di sfida è di esporre gli alunni ad un livello elevato in cui possano applicare la perseveranza ed il pensiero autonomo.  Gli esercizi di sfida sono intenzionalmente difficili ed ideati affinché solo gli alunni che hanno realmente compreso il concetto lo risolvano in un tempo ragionevole.  Ciò significa che un buon numero di alunni non riuscirà a risolverli al primo tentativo. Sia all'alunno che all'insegnante è richiesta un'attenzione particolare per completarli.

1. Gli studenti dovrebbero provare queste sfide con entusiasmo, poi metterle da parte e proseguire.  Questi esercizi portano a due benefici:
2. Gli studenti acquisiscono una migliore consapevolezza su quando e perché utilizzare il concetto che stanno studiando. Gli esercizi successivi dopo gli esercizi di sfida saranno più semplici, sebbene rimangano dei veri e propri esercizi.

Ricorda che gli alunni possono proseguire nelle lezioni e riprovare gli esercizi non completati in qualsiasi momento.  Talvolta può essere efficace dormirci sopra una notte prima di ritentare la soluzione di un problema ostico.

Dopo aver superato la sfida, gli alunni troveranno ancora qualche esercizio da eseguire, simili a quelli che potrebbero aver trovato nella prima metà della lezione. Questi esercizi sono stati inseriti intenzionalmente per verificare la comprensione dell'alunno sull'argomento studiato.  Potrebbero sembrare fin troppo facili a fronte degli esercizi di sfida precedentemente svolti, ma sono stati aggiunti per verificare che sia stato acquisito il livello di competenza richiesto in questa fase.

In alcuni casi, terminiamo le nostre lezioni con esercizi liberi.  Questi esercizi potrebbero non avere risposte "sbagliate" o potrebbero consentire differenti modalità di risoluzione del problema.  Incoraggia gli alunni a dare loro il meglio di sé e non selezionare semplicemente "Termina", anche se possono.

Alcuni consigli finali su questa parte:

* Sprona gli alunni ad essere perseveranti ed usare le loro competenze nel correggere gli errori nei problemi impegnativi.
* I video sono spesso utili.  Quando gli studenti sono bloccati, fagli rivedere il video una seconda o terza o anche quarta volta.
* Esigi che gli alunni leggano le istruzioni.  Se sono in difficoltà, fai leggere le istruzioni ad alta voce ai compagni di classe.
* Va bene usare i suggerimenti!  Gli alunni dovrebbero usare tutti i suggerimenti di cui necessitano, ma assicurati che riprovino ad eseguire un esercizio completo prima di un passare alla proposta successiva.

<a id="unplugged"></a>

## Attività ponte verso le lezioni tradizionali (tutte le età)
Le lezioni tradizionali evidenziano agli alunni che importanti concetti dell'informatica sono già utilizzati nella loro vita quotidiana.  Quando gli alunni sono in grado di identificare i concetti fondamentali di cicli o di scelte condizionate, possono superare agevolmente lo scoglio mentale che può avvenire quando li utilizzano per la prima volta nella programmazione online.

Le esperienze tradizionali sono così importanti che abbiamo scelto di aggiungere un passo intermedio e realizzare attività che colleghino le lezioni tradizionali alle loro controparti online.  Nei corsi A-F, scoprirai che le pianificazioni delle lezioni includono gli esempi su come eseguire gli esercizi tradizionali ed anche come tradurre i contenuti della lezione all'interno dei prossimi esercizi online.  In maniera approprita le abbiamo chiamate "Attività ponte".

La maggior parte delle attività ponte possono essere create prendendo il soggetto dell'esercizio tradizionale ed eseguirlo con i blocchi Blockly riprodotti in carta, oppure prendendo un esercizio online e risolverlo usando il linguaggio dell'esercizio tradizionale.  In alcuni casi è introdotta una relazione diversa, ma tutti gli esempi hanno lo scopo di impedire che l'esperienze tradizionali siano troppo astratte o non correlate.

<a id="endofcourse"></a>

## Progetti di fine corso (Corsi E & F)
Per gli alunni più grandi, abbiamo introdotto l'obiettivo di creare importanti progetti alla fine dei corsi E e F. Sebbene Code.org abbia già da tempo fornito la possibilità di realizzare “progetti”, abbiamo pensato che consentire agli alunni di pianificare ed eseguire i loro progetti in un contesto formale avrebbe aggiunto alcuni punti di vista fondamentali nell'apprendimento della programmazione.

I progetti di fine corso sono relativamente semplici.  In un periodo di 4-5 settimane gli studenti dovranno esaminare le idee del progetto, pianificare la loro applicazione, scrivere il loro programma, revisionarlo in base ai commenti ricevuti (5ª classe primaria) ed infine presentare il loro lavoro completo.  Ognuno di questi passaggi è guidato da un'utile scheda e da una guida alla lezione che offrono la visione globale del progetto.

**Analisi:** Gli alunni potranno vedere alcuni esempi di progetti ispirativi, costruiti per mostrare le cose straordinarie che possono essere realizzate con le competenze che hanno acquisito finora.  Questi progetti sono stati realizzati con il Laboratorio o l'Artista, ma gli alunni sono liberi di creare i progetti con Tynker, Scratch o addirittura usando un linguaggio testuale se l'insegnante lo ritiene opportuno.

**Pianificazione:** L'obiettivo di questa fase è di far riflettere gli alunni su cosa sia realmente realizzabile.  Dovranno pensare agli esempi che hanno visto ed ai limiti delle loro competenze che sono emerse durante la loro modifica.  Dopodiché, definiranno un piano per creare qualcosa di nuovo.  Sarà bene ricordare agli alunni di rimanere realistici, in quanto il tempo e le risorse a loro disposizione per realizzare le loro idee sono limitate.  Le guide assumo l'utilizzo di l'Artista o il Laboratorio, ma i progetti possono essere sviluppati su qualsiasi altro ambiente più consono per ogni classe.

**Realizzazione:** Un giorno non è molto per realizzare un progetto che è stato redatto su carta.  Gli alunni dovranno affrontare scelte difficili quando si tratta di provare a far funzionare le cose mentre si imbattono in un ostacolo dopo l'altro.  Impareranno a modificare e ad adattarsi man mano che gli errori e le limitazioni del programma fanno cambiare le loro percezioni di ciò che può essere realizzato in un lasso di tempo limitato.

**Revisione:** Gli studenti più grandi avranno una giornata di revisione dei loro programmi basata sui commenti dei compagni di classe che potranno aiutarli a migliorare il loro prodotto finale e consentire loro di ispirare gli altri con le cose che hanno realizzato.  Gli studenti si eserciteranno nella pratica della critica costruttiva, nonché dello scambio di idee in gruppo e nella perseveranza.

**Presentazione:** Quasi un mese di lavoro per dare la possibilità agli alunni di presentare con orgoglio quanto hanno imparato.  Le nostre guide per la lezione prevedono una presentazione orale, ma gli insegnanti possono optare verso presentazioni scritte o multimediali.

Non importa quanto gli studenti siano coinvolti nei loro progetti, impareranno sicuramente qualcosa di utile sui processi di creatività e risoluzione dei problemi nell'informatica.

<a id="conclusion"></a>

## Conclusione
Come puoi vedere, i corsi A-F in Fondamenti di informatica contengono stimolanti miglioramenti, ispirati dai commenti ricevuti dalla grande comunità di insegnanti e animatori di Fondamenti di informatica.

Speriamo che questa panoramica sia stata esauriente.  In caso di domande o commenti su queste modifiche, pubblicale sul nostro forum http://forum.code.org/c/csf.  Faremo in modo di rispondere alle tue domande il più preso possibile.  Nel frattempo, ecco alcune delle domande più frequenti sui corsi A-F.

<a id="faq"></a>

## Domande frequenti

| Domanda                                                                                                                                                                           | Risposta                                                                                                                                                                                                                                                                                                                                                                                                                                                                                                                                      |
| --------------------------------------------------------------------------------------------------------------------------------------------------------------------------------- | --------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **State proponendo una nuova serie di corsi -- significa che i corsi 1-4 spariranno?**                                                                                            | No. Così come il nostro corso originale di 20 ore è ancora disponibile ed usufruibile sul nostro sito, abbiamo in programma di mantenere i corsi 1-4 a disposizione per coloro che ritengono che si adattino meglio all'esperienza di cui hanno bisogno i loro alunni/bambini.                                                                                                                                                                                                                                                                |
| **Quando possiamo cominciare ad utilizzare corsi A-F?**                                                                                                                           | I corsi A-F sono disponibili adesso!                                                                                                                                                                                                                                                                                                                                                                                                                                                                                                          |
| **Alcune delle mie lezioni/esercizi preferiti non sono presenti nei corsi A-F!**                                                                                                  | Nessuna paura! Sono ancora disponibili all'interno dei corsi 1-4 o nel corso accelerato di 20 ore.                                                                                                                                                                                                                                                                                                                                                                                                                                            |
| **Questi esercizi sembrano molto più difficili.  Sono preoccupato che siano troppo difficili per i miei alunni.**                                                                 | Lo scopo di finale di questi nuovi corsi è indurre gli studenti a pensare, imparare a risolvere i problemi e sviluppare la perseveranza.  Nessuna di queste cose viene richiesta quando gli esercizi sono troppo facili da eseguire.  Per questo motivo abbiamo realizzato esercizi più difficili.  Fai riferimento alle guide per gli insegnanti come supporto verso l'acquisizione di queste competenze nella tua classe.  Come al solito, non sottovalutare l'importanza delle lezioni tradizionali prima di passare agli esercizi online. |
| **Alcuni esercizi limitano il numero di specifici blocchi.  Come fare se i miei alunni vogliono scrivere le istruzioni per esteso prima di identificare e raggruppare in cicli?** | Sono pochi gli esercizi che limitano l'uso di specifici blocchi. Questo fa parte della nuova impostazione.  Ė una differente modalità per dare le direttive, ed evitare di riempire eccessivamente l'area di lavoro di blocchi.  Per gli alunni che preferiscono scrivere il programma per esteso prima di fare i raggruppamenti (ma questo è un suggerimento valido per tutti gli studenti) è utile utilizzare un quaderno o un foglio a fianco della tastiera per poter scrivere l'algoritmo nella maniera che loro sentono più naturale.   |

