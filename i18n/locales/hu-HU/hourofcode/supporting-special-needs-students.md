---
title: Speciális igényű diákok támogatása a Kódolás órája programban
---

# Speciális igényű diákok támogatása a Kódolás órája programban

Bárki kipróbálhatja a Kódolás óráját a számítástechnikai oktatási hét alatt. Autizmussal, figyelemhiányos hiperaktivitási-zavarral, illetve egyéb tanulási nehézségekkel küzdő diákok gyakran érdeklődnek a programozás iránt. Ezért is kell ösztönözni őket, hogy próbálják ki ezt a lehetőséget! Amikor megismertetitek saját osztályotokkal a programozás élményét, a részvételt jutalmazzátok, és ne magát a teljesítményt. Sőt, minden diák megérdemli [a részvételi igazolást]({{ supporting-special-needs-students/certificate }}) is, függetlenül attól, hogy hány rejtvényt vagy kihívást teljesített egy órán belül. [A páros programozás](https://www.youtube.com/watch?v=vgkahOzFH2Q) egy másik nagyszerű módja lehet annak, hogy megtanítsuk diákjainkat az együttműködésre és arra, hogyan kell egy problémát közösen megoldani.

## Online gyakorlatok és manuális oktatási segédletek különféle igényekre szabva

Az osztálytermi tevékenységek megtervezésekor és a megfelelő oktatási anyagok kiválasztásakor érdemes figyelembe venni, hogy az online lehetőségek mellett számítógépet nem igénylő opciók is rendelkezésre állnak. A manuális oktatási anyagok segítenek a diákoknak megismerni a számítástechnika alapvető fogalmait. A [Nagy Esemény](https://studio.code.org/s/course1/lesson/15/puzzle/1) nemcsak segíti a tanárok munkáját abban, hogy nyomonkövethessék diákjaik tevékenységét, hanem nagyszerű lehetőséget kínál arra is, hogy igényekre szabva, minden gyermek saját képességeihez mérten alakíthassák ki a tanórák tartalmát.

Egyes tanulók sokkal jobb teljesítményt érnek el a számítógépekhez tartozó kiegészítőknek köszönhetően, mint a manuális tananyagokkal. Például, a siket és nagyothalló diákok számára teljes értékű részvételi lehetőséget kínál az online felület.

A lehetőségek kiválasztását természetesen az is befolyásolja, hogy rendelkezik-e az iskola számítástechnikai oktatóteremmel, esetleg laptopokkal.

Továbbá, azt is figyelembe kell venni, hogy van-e a diákok között csökkent mozgásképességgel, mozgáskoordinációs zavarral rendelkező gyermek? Érdemes lehet körbekérdezni az iskolában, akár maguktól a tanulóktól, akár a számítástechnika órát tartó kollégától, hogy használnak-e valamilyen kiegésztő eszközt, kelléket a számítógépekhez.

## Érzékszervi fogyatékosságok

### Vak vagy gyengénlátó diákok

Azon diákok számára, akik használtak már képernyőolvasót, a [Quorum gyakorlat kezdőknek](https://quorumlanguage.com/hourofcode/astro1.html) vagy a [Quorum gyakorlat haladóknak ](https://quorumlanguage.com/hourofcode/part1.html) remek választás lehet. Ugyanis a Quorum nyelv kifejezetten képernyőolvasót használó emberek számára lett kifejlesztve. Mára általános programnyelvvé vált, így nemcsak a vakok és gyengénlátók számára lehet opció. Mindez lehetővé teszi ezeknek a tananyagoknak a használatát az egész osztály számára. Amennyiben mélyebben is szeretnél a Kódolás órájának ezzel a fajájával foglalkozni, a Quorum-csapat további eszközöket és tantervet tud ajánlani.

Abban az esetben, ha a diákok másfajta kiegészítőket is használnak a számítástechnika órán, érdemes azokat is beépíteni a Kódolás órája megtervezésekor. Ez lehet akár egy nagyobb monitor vagy képernyő nagyító, egy erősebb kontraszt beállítás, hangvezérlő, illetve egyéb más kellék is.

### Siket vagy nagyothalló diákok

A [Code.org gyakorlatok](https://studio.code.org/) kivétel nélkül úgy lettek tervezve, hogy hanggal és hang nélkül is használhatók. Minden videó tartalmaz ugyanis feliratokat. Egyes diákok számára előnyös lehet egy magasabb hangerőre beállított fejhallgató használata is.

## Tudj meg többet

Ahhoz, hogy többet tudj meg a speciális igényekkel rendelkező diákok és a számítástechnika oktatás kapcsolatáról, érdemes ellátogatnod erre [az oldalra]({{ supporting-special-needs-students/book }}).