---
title: ಪಾಲಕರಿಗೆ ಅವರ್ ಆಫ್ ಕೋಡ್ ಮಾಡುವ ಬಗೆ
---

# ನಿಮ್ಮ ಮಗುವಿನೊಂದಿಗೆ ಒಂದು ಅವರ್ ಆಫ್ ಕೋಡ್ ಮಾಡುವ ಬಗೆ

ಒಂದು ಅವರ್ ಆಫ್ ಕೋಡ್ ಅನ್ನು ಪ್ರಯತ್ನಿಸುವುದು ಸರಳ ಮತ್ತು ಕಂಪ್ಯೂಟರ್ ಸೈನ್ಸ್‌ಗೆ ನಿಮ್ಮ ಮಗುವನ್ನು ಅದರಲ್ಲೂ ಮೊದಲ ಬಾರಿಗೆ ಪರಿಚಯಿಸುವುದು ಅತ್ಯಂತ ಮೋಜಿನ ವಿಧಾನವಾಗಿದೆ. ಕಂಪ್ಯೂಟರ್ ಸೈನ್ಸ್‌ ಎಂಬುದು ಎಲ್ಲ ಅಧ್ಯಯನದ ಕ್ಷೇತ್ರಗಳಿಎ ಅಡಿಪಾಯವಷ್ಟೇ ಅಲ್ಲ, [ಇತ್ತೀಚಿನ ಅಧ್ಯಯನಗಳು](https://medium.com/@codeorg/cs-helps-students-outperform-in-school-college-and-workplace-66dd64a69536) ಹೇಳುವಂತೆ ಕಂಪ್ಯೂಟರ್ ಸೈನ್ಸ್ ಅಧ್ಯಯನ ನಡೆಸುವ ಮಕ್ಕಳು ಇತರ ವಿಷಯಗಳಲ್ಲಿ ಉತ್ತಮ ಕಾರ್ಯಕ್ಷಮತೆ ತೋರಿಸುತ್ತಾರೆ, ಸಮಸ್ಯೆ ಪರಿಹರಿಸುವಲ್ಲಿ ಪರಿಣಿತಿ ಪಡೆಯುತ್ತಾರೆ ಮತ್ತು <font color="00adbc"><b>ಕಾಲೇಜಿನಲ್ಲಿ ನೋಂದಣಿ ಮಾಡಿಕೊಳ್ಳುವ ಸಾಧ್ಯತೆ 17% ಹೆಚ್ಚು ಇರುತ್ತದೆ</b></font>.

ಈ ಜಾಗತಿಕ ಈವೆಂಟ್‌ನಲ್ಲಿ ವಿಶ್ವಾದ್ಯಂತ ಕೋಟ್ಯಂತರ ವಿದ್ಯಾರ್ಥಿಗಳ ಜೊತೆಗೆ ನೀವು ಸೇರಿಕೊಳ್ಳಬಹುದು. ಒಟ್ಟಾಗಿ, ನಾವೆಲ್ಲರೂ ಮಕ್ಕಳು ಕಲಿಯಲು, ಪೂರ್ವಗ್ರಹವನ್ನು ನಿವಾರಿಸಲು ಹಾಗೂ ಹೊಸ ಆಸಕ್ತಿಯನ್ನು ಕಂಡುಕೊಳ್ಳಲು ಮಕ್ಕಳಿಗೆ ಸಹಾಯ ಮಾಡಬಹುದು. ಎಲ್ಲಕ್ಕಿಂತ ಉತ್ತಮವಾಗಿ, ನಿಮ್ಮ ಮನೆಗೆ ಅವರ್ ಆಫ್ ಕೋಡ್ ಅನ್ನು ತರಲು ನಿಮಗೆ ಬೇಕಾದ ಎಲ್ಲವೂ ಈಗಾಗಲೇ ಇದೆ!

[![](/images/fit-600/Marketing/mother-helping-her-daughter-use-a-laptop-4260325.jpg)]({{ urls/learn }})

<h3>ಆರಂಭ ಮಾಡಲು ನಮಗೆ ಏನು ಬೇಕು?</h3>

ಅವರ್ ಆಫ್ ಕೋಡ್ ಅನ್ನು ಹೊಸಬರಿಗಾಗಿಯೂ ರನ್ ಮಾಡುವುದು ಸುಲಭ! ಇಬ್ಬರೂ ಕಲಿಯಲು ಮತ್ತು ನಗುವುದಕ್ಕೆ ಅನುಕೂಲ ಒದಗಿಸುವ ಮೋಜಿನ ಚಟುವಟಿಕೆಯನ್ನು ನಿಮ್ಮ ಮಗುವಿಗೆ ಒದಗಿಸಲು ಕಂಪ್ಯೂಟರ್ ಸೈನ್ಸ್‌ನಲ್ಲಿ ಅಥವಾ ಬೋಧನೆಯಲ್ಲಿ ನಿಮಗೆ ಅನುಭವ ಬೇಕಿಲ್ಲ.

ಕಂಪ್ಯೂಟರ್, ಟ್ಯಾಬ್ಲೆಟ್, ಸ್ಮಾರ್ಟ್‌ಫೋನ್ ಬಳಸಿ ಅಥವಾ ಸಂಪೂರ್ಣವಾಗಿ ಅನ್‌ಪ್ಲಗ್ಡ್ ಆಗಿ ನೀವು ಅವರ್ ಆಫ್ ಕೋಡ್ ಅನ್ನು ಟ್ರೈ ಮಾಡಬಹುದು! ಆರಂಭ ಮಾಡುವುದು ಹೇಗೆ ಎಂಬ ವಿವರ ಇಲ್ಲಿದೆ.

[<button>ಪಿಡಿಎಫ್ ಗೈಡ್ ನೋಡಿ</button>]({{ localized_files/hourofcode_parent_how_to }})

* * *

## 1) ಚಟುವಟಿಕೆಗಳು ಮತ್ತು ಟ್ಯುಟೋರಿಯಲ್‌ಗಳನ್ನು ಶೋಧಿಸಿ

[![](/images/tutorials.png)]({{ urls/learn }})

ಇಂಟರ್ನೆಟ್ ಪ್ರವೇಶಾವಕಾಶ ಹೊಂದಿರುವ ಕಂಪ್ಯೂಟರ್‌ನಲ್ಲಿ ನೀವು ಕೆಲಸ ಮಾಡುತ್ತಿದ್ದರೆ, ಅಗಣಿತ [ಅವರ್ ಆಫ್ ಕೋಡ್ ಚಟುವಟಿಕೆಗಳು](https://hourofcode.com/us/learn) ಲಭ್ಯವಿವೆ. ಮೊದಲೇ ನಿಮ್ಮ ಕೆಲವು ಆಯ್ಕೆಗಳನ್ನು ನೋಡಿ ಎಂದು ನಾವು ನಿಮ್ಮನ್ನು ಪ್ರೋತ್ಸಾಹಿಸುತ್ತೇವೆ. ಇದರಿಂದ, ಮಕ್ಕಳು ಆನಂದಪಡುವ ಅಭ್ಯಾಸಗಳ ಕುರಿತು ಮಾರ್ಗದರ್ಶನ ಮಾಡಲು ನೀವು ಸಹಾಯ ಮಾಡಬಹುದು.

ನಮ್ಮ ಎಲ್ಲ ಚಟುವಟಿಕೆಗಳೂ ಮೋಜಿನ ಮತ್ತು ಕ್ರಿಯಾಶೀಲವಾದ ಸಮಸ್ಯೆ ಪರಿಹಾರ ಮತ್ತು ಸಂಕೀರ್ಣ ಚಿಂತನೆಗೆ ಸೇರುತ್ತವೆ. ಆದರೆ, ವಿದ್ಯಾರ್ಥಿಗಳ ಮೆಚ್ಚಿನ ಕೆಲವು ಸಂಗತಿಗಳು ಇದರಲ್ಲಿವೆ:

- ಆಟವಾಡಲು ಇಷ್ಟಪಡುವ ಮಕ್ಕಳಿಗೆ: [ಮೈನ್‌ಕ್ರಾಫ್ಟ್](https://code.org/minecraft) ಅಥವಾ [ಡ್ಯಾನ್ಸ್ ಪಾರ್ಟಿ](https://code.org/dance)
- ಡಿಸ್ನೆ ಇಷ್ಟಪಡುವ ಮಕ್ಕಳಿಗೆ: [ಸ್ಟಾರ್‌ ವಾರ್ಸ್‌](https://code.org/starwars), [ಫ್ರೋಜನ್](https://studio.code.org/s/frozen/lessons/1/levels/1) ಅಥವಾ [ಮೊವಾನಾ](https://partners.disney.com/hour-of-code?cds&cmp=vanity%7Cnatural%7Cus%7Cmoanahoc%7C)
- ಕಲಿಯಲು ಇಷ್ಟಪಡುವ ಮಕ್ಕಳಿಗೆ: [ಎಐ ಫಾರ್ ಓಶಿಯನ್ಸ್‌](https://code.org/oceans) ಅಥವಾ [ಹೊಸದಾಗಿ ಸಂಗೀತ ಮಾಡಿ](https://scratch.mit.edu/projects/editor/?tutorial=music&utm_source=codeorg)

<h3>ಕನಿಷ್ಠ ತಂತ್ರಜ್ಞಾನ ಅಥವಾ ತಂತ್ರಜ್ಞಾನ ರಹಿತ?</h3>

ನೀವು ಸೀಮಿತ ತಂತ್ರಜ್ಞಾನವನ್ನು ಬಳಸುತ್ತಿದ್ದರೆ ಅಥವಾ ತಂತ್ರಜ್ಞಾನವನ್ನು ಬಳಸುತ್ತಿಲ್ಲದಿದ್ದರೆ, ಕ್ಲಾಸ್‌ರೂಮ್ ತಂತ್ರಜ್ಞಾನ</em> ವಿಭಾಗದಲ್ಲಿ "ಯಾವುದೇ ಕಂಪ್ಯೂಟರ್‌ಗಳಿಲ್ಲ ಅಥವಾ ಸಾಧನಗಳಿಲ್ಲ" ಎಂಬುದನ್ನು ಆಯ್ಕೆ ಮಾಡುವ ಮೂಲಕ *ಅವರ್ ಆಫ್ ಕೋಡ್ ಚಟುವಟಿಕೆಗಳನ್ನು* ನೀವು ಫಿಲ್ಟರ್ ಮಾಡಬಹುದು.</p> 

[![](/images/Marketing/filtering-activities-hoc.jpg)]({{ urls/learn }})

ಮನೆಯಲ್ಲಿ ಒಂದು ಅನ್‌ಪ್ಲಗ್ಡ್ ಚಟುವಟಿಕೆಯನ್ನು ನಡೆಸುವುದು ಹೇಗೆ ಎಂಬ ಇನ್ನಷ್ಟು ಐಡಿಯಾಗಳಿಗೆ ಈ [ಸಣ್ಣ ವೀಡಿಯೋಗಳನ್ನು](https://www.youtube.com/playlist?list=PLzdnOPI1iJNcpfa4LtbaIl35gqir_5XUu) ನೀವು ಪರಿಶೀಲಿಸಬಹುದು.

## 2) ಮೊದಲೇ ಸಿದ್ಧವಾಗಿರಿ

ಈಗ ನಿಮ್ಮ ಮನಸಿನಲ್ಲಿ ಕೆಲವು ಟ್ಯುಟೋರಿಯಲ್‌ಗಳು ಇವೆ. ನಿಮ್ಮ ಮಗುವಿಗೆ ಇದನ್ನು ಪರಿಚಯಿಸುವುದಕ್ಕೂ ಮೊದಲು ನಿಮ್ಮ ಸಾಧನದಲ್ಲಿ ಈ ಚಟುವಟಿಕೆಗಳನ್ನು ಪ್ರಯತ್ನಿಸುವುದು ಸಹಾಯಕವಾಗಬಹುದು.

[![](/images/fit-600/Marketing/father-and-children-looking-at-a-laptop-4260749.jpg)]({{ urls/learn }})

<h3>ಮನೆಯಲ್ಲಿ ಒಂದಕ್ಕಿಂತ ಹೆಚ್ಚು ಮಕ್ಕಳಿದ್ದಾರೆಯೇ?</h3>

ಪ್ರತ್ಯೇಕ ಸಾಧನಗಳಲ್ಲಿ ನಿಮ್ಮ ಮಕ್ಕಳು ಕೆಲಸ ಮಾಡುತ್ತಿದ್ದರೆ, ಪ್ರತಿ ಮಗುವಿಗೂ ಒಂದು ಹೆಡ್‌ಫೋನ್ ಕೊಡಿ. ಆ ಮೂಲಕ, ಪರಸ್ಪರರ ಗಮನ ವಿಕೇಂದ್ರೀಕರಿಸದೇ ಚಟುವಟಿಕೆಗಳನ್ನು ಮಾಡಲು ಅವರಿಗೆ ಸಾಧ್ಯವಾಗುತ್ತದೆ.

ನೀವು ಕೇವಲ ಒಂದು ಸಾಧನವನ್ನು ಬಳಸುತ್ತಿದ್ದರೆ ಅಥವಾ ನಿಮ್ಮ ಅವರ್ ಆಫ್ ಕೋಡ್ ಅನ್ನು ಹೆಚ್ಚು ಸಂವಾದಾತ್ಮಕವಾಗಿಸಲು ಬಯಸಿದರೆ, [ಜೋಡಿ ಮಾಡುವಿಕೆ ಪ್ರೋಗ್ರಾಮಿಂಗ್](https://www.youtube.com/watch?v=vgkahOzFH2Q) ಅನ್ನು ಟ್ರೈ ಮಾಡಿ. ಜೋಡಿಯಾಗಿ ಪ್ರೋಗ್ರಾಮ್ ಮಾಡುವಿಕೆಯು ಮಕ್ಕಳು ಒಟ್ಟಾಗಿ ಕೆಲಸ ಮಾಡಲು ಸಹಾಯ ಮಾಡುತ್ತದೆ. ಅವರು ಜೊತೆಗೂಡಿದಾಗ, ಸಮಸ್ಯೆ ಪರಿಹಾರಕ್ಕೆ ಪರಸ್ಪರ ಸಹಾಯ ಮಾಡಿಕೊಳ್ಳುತ್ತಾರೆ. ಕಂಪ್ಯೂಟರ್ ಸೈನ್ಸ್ ಎಂಬುದು ಸಾಮಾಜಿಕ ಮತ್ತು ಸಹಕಾರಿತ್ವವೂ ಆಗಿದೆ.

<h3>ಮಕ್ಕಳಲ್ಲಿ ಉತ್ಸಾಹ ಮೂಡಿಸಿ! </h3>

ನಿಮ್ಮ ಮಗುವಿಗೆ ಹೊಸ ವಿಧದ ಚಟುವಟಿಕೆಯನ್ನು ಸೇರಿಸಲು ಇದು ಉತ್ತಮ ಅವಕಾಶವಾಗಿದೆ. ಈ ಸಲಹೆಗಳನ್ನು ಬಳಸಿ ಒಂದು ಟ್ಯುಟೋರಿಯಲ್ ಹೊರತಾಗಿಯೂ ನೀವು ವಿಸ್ತರಿಸಬಹುದು:

- ಅವರ ಒಬ್ಬ ಮೆಚ್ಚಿನ ರೋಲ್ ಮಾಡೆಲ್‌ಗಳನ್ನು ಒಳಗೊಂಡಿರುವ [ಸ್ಫೂರ್ತಿದಾಯಕ ವೀಡಿಯೋ](https://www.youtube.com/playlist?list=PLzdnOPI1iJNcadqJAZnbDYShie4gLZQQJ) ಅನ್ನು ತೋರಿಸಿ
- ಕಂಪ್ಯೂಟರ್ ಸೈನ್ಸ್ ಕೌಶಲಗಳಿಂದ ಮಾಡಬಹುದಾದ [ಹಲವು ವೃತ್ತಿಗಳ](https://www.youtube.com/playlist?list=PLzdnOPI1iJNfpD8i4Sx7U0y2MccnrNZuP) ಪೈಕಿ ಒಂದರ ಕುರಿತ ವೀಡಿಯೋ ಬಳಸಿಕೊಂಡು ಅವರಿಗೆ ಸ್ಫೂರ್ತಿ ನೀಡಿ.
- [ಸ್ವಲ್ಪ ಸ್ವ್ಯಾಗ್ ಆರ್ಡರ್‌ ಮಾಡಿ](https://store.code.org/)! ನೀವು ಟಿ ಶರ್ಟ್‌ಗಳು, ಸ್ಟಿಕ್ಕರ್‌ಗಳು ಅಥವಾ ತಾತ್ಕಾಲಿಕ ಟ್ಯಾಟೂಗಳಿಂದಲೂ ಯಾವುದನ್ನಾದರೂ ಆಯ್ಕೆ ಮಾಡಿಕೊಳ್ಳಬಹುದು. ಉತ್ಸಾಹ ಮೂಡಿಸಲು ತಕ್ಷಣವೇ ಅವರೊಂದಿಗೆ ಹಂಚಿಕೊಳ್ಳಿ ಅಥವಾ ವಿಶೇಷ ಬಹುಮಾನವಾಗಿ ನಿಮ್ಮ ಅವರ್ ಆಫ್ ಕೋಡ್‌ನ ಅಂತ್ಯಕ್ಕಾಗಿ ಉಳಿಸಿ.

<a href="https://store.code.org/" target="_blank"><img src="/images/fit-500/Marketing/hourofcodestore.jpg"></a>

## 3) ನಿಮ್ಮ ಮಗುವನ್ನು ಸಿಎಸ್‌ಗೆ ಪರಿಚಯಿಸಲು ಸಲಹೆಗಳು

ಕಂಪ್ಯೂಟರ್ ಸೈನ್ಸ್‌ಗೆ ನೀವು ಮತ್ತು ನಿಮ್ಮ ಮಗು ಹೊಸಬರಾಗಿದ್ದರೂ ಪರವಾಗಿಲ್ಲ. ನಿಮ್ಮ ಅವರ್ ಆಫ್ ಕೋಡ್ ಚಟುವಟಿಕೆಯನ್ನು ಪರಿಚಯಿಸಲು ಮತ್ತು ಇಬ್ಬರೂ ಸಿಎಸ್ ಬಗ್ಗೆ ಯೋಚನೆ ಮಾಡುವ ಕುರಿತು ಇಲ್ಲಿ ಕೆಲವು ಐಡಿಯಾಗಳಿವೆ:

- ನಿಮ್ಮ ಮಗುವಿಗೆ ಆಸಕ್ತಿ ಮೂಡಿಸುವ ನಿರ್ದಿಷ್ಟ ಉದಾಹರಣೆಗಳೊಂದಿಗೆ ತಂತ್ರಜ್ಞಾನವು ನಮ್ಮ ಜೀವನದ ಮೇಲೆ ಬೀರುವ ಪರಿಣಾಮದ ಬಗ್ಗೆ ವಿವರಿಸಿ. ಉದಾಹರಣೆಗೆ, ಔಷಧದ ಬಗ್ಗೆ ಅಥವಾ ಜನರನ್ನು ವರ್ಚುವಲ್ ಆಗಿ ಸಂಪರ್ಕಿಸುವ ಬಗ್ಗೆ ಮಾತನಾಡಬಹುದು. ಹಾಗೂ, ಶಿಫಾರಸು ಮಾಡಿದ ಚರ್ಚೆ ಪ್ರಶ್ನೆಗಳಿಗಾಗಿ [Code.org/CSforGood](https://code.org/csforgood) ಚೆಕ್ ಔಟ್ ಮಾಡಿ.
- ಒಟ್ಟಾಗಿ, ಸರಿಯಾಗಿ ಕೆಲಸ ಮಾಡುವುದಕ್ಕಾಗಿ ಕೋಡ್ ಬಳಸುವ ದಿನನಿತ್ಯದ ಸಂಗತಿಗಳನ್ನು ಪಟ್ಟಿ ಮಾಡಿ.

[![](/images/fit-600/Marketing/girl-sitting-on-sofa-while-using-tablet-computer-4144035.jpg)]({{ urls/learn }})

<h3>ಮನೆಯಲ್ಲಿ ಯುವ ಮಹಿಳೆ ಇದ್ದಾರೆಯೇ?</h3>

ಕಂಪ್ಯೂಟರ್ ಸೈನ್ಸ್‌ ಬಗ್ಗೆ ಅವರಲ್ಲಿ ಆಸಕ್ತಿ ಮೂಡಿಸಲು ಸಹಾಯ ಮಾಡುವ <a href="https://code.org/girls">ನಮ್ಮ ಶಿಫಾರಸುಗಳು ಇಲ್ಲಿವೆ</a>. **ವೃತ್ತಿಪರ ಸಲಹೆ**: ಈ ವಿಚಾರದಲ್ಲಿ ನೀವು ಉತ್ತಮವಾಗಿದ್ದೀರಿ ಎಂದು ಹೇಳುವ ಮೂಲಕ ಆರಂಭ ಮಾಡಬಹುದು!

<h3>ಒಟ್ಟಾಗಿ ಸಮಸ್ಯೆ ಪರಿಹಾರ ಮಾಡಿ</h3>

ಸಮಸ್ಯೆಯನ್ನು ಯಾರಾದರೂ ಎದುರಿಸಿದಾಗ, ಈ ರೀತಿ ಪ್ರತಿಕ್ರಿಯೆ ನೀಡುವುದರಲ್ಲಿ ಸಮಸ್ಯೆಯಿಲ್ಲ: - “ನನಗೆ ಗೊತ್ತಿಲ್ಲ. ಇದನ್ನು ಒಟ್ಟಾಗಿ ನಾವು ಕಂಡುಕೊಳ್ಳೋಣ.” - “ನಾವು ಬಯಸಿದ ರೀತಿಯಲ್ಲಿ ತಂತ್ರಜ್ಞಾನ ಎಂದಿಗೂ ಕೆಲಸ ಮಾಡುವುದಿಲ್ಲ.” - “ಪ್ರೋಗ್ರಾಮ್‌ ಕಲಿಯವುದು ಎಂದರೆ ಹೊಸ ಭಾಷೆಯನ್ನು ಕಲಿತಂತೆ. ತಕ್ಷಣಕ್ಕೆ ನೀವು ಪರಿಣಿತಿ ಸಾಧಿಸುವುದಿಲ್ಲ.”

ನಾವು ಯೋಚಿಸಿದ ರೀತಿ ನಡೆದಿಲ್ಲದ ಸನ್ನಿವೇಶವನ್ನು "ಡಿಬಗ್" ಮಾಡುವುದು ಹೇಗೆ ಎಂದು ಕಲಿಯುವುದೇ ಕಂಪ್ಯೂಟರ್ ಸೈನ್ಸ್‌ ಎಂದು ಹೇಳಬಹುದು. ನೀವು ಮತ್ತು ನಿಮ್ಮ ಮಗು ಒಟ್ಟಾಗಿ ಸಮಸ್ಯೆಯನ್ನು ಪರಿಹರಿಸಲು ಕ್ರಿಯಾಶೀಲವಾಗಿ ಯೋಚಿಸಬಹುದು!

## 4) ಸಂಭ್ರಮಾಚರಣೆ ಮಾಡಲು ಮರೆಯಬೇಡಿ!

ಅವರ್ ಆಫ್ ಕೋಡ್ ಜಾಗತಿಕ ಈವೆಂಟ್‌ ಮತ್ತು ನಿಮ್ಮ ಕುಟುಂಬ ಇದನ್ನು ಸಂಭ್ರಮಿಸಬೇಕು. ನಿಮ್ಮ ಅವರ್ ಆಫ್ ಕೋಡ್ ಅನ್ನು ವಿಶೇಷವಾಗಿಸುವ ಕೆಲವು ವಿಧಾನಗಳು ಇಲ್ಲಿವೆ:

- ನಿಮ್ಮ ಮಗು ತಮ್ಮ ಚಟುವಟಿಕೆಯನ್ನು ಮುಗಿಸಿದಾಗ ನೀಡಲು [ಅವರ್ ಆಫ್ ಕೋಡ್ ಪ್ರಮಾಣಪತ್ರಗಳನ್ನು](https://staging.code.org/certificates) ಪ್ರಿಂಟ್ ಮಾಡಿ
- [ಮನೆಯಲ್ಲಿರುವ ](https://staging.hourofcode.com/us/promote/resources#stickers) ಸ್ಟಿಕ್ಕರ್‌ಗಳನ್ನು ಪ್ರಿಂಟ್ ಮಾಡಿ ಅಥವಾ ಹೆಚ್ಚುವರಿ ಅಚ್ಚರಿಯಾಗಿ [ಆನ್‌ಲೈನ್‌ನಲ್ಲಿ ಖರೀದಿ ಮಾಡಿ](https://store.code.org/).
- ಸಾಮಾಜಿಕ ಮಾಧ್ಯಮದಲ್ಲಿ ನಿಮ್ಮ ಮನೆಯಲ್ಲಿನ ಅವರ್ ಆಫ್ ಕೋಡ್ ವೀಡಿಯೋಗಳು ಮತ್ತು ಫೋಟೋಗಳನ್ನು ಹಂಚಿಕೊಳ್ಳಿ. [#HourOfCode](https://twitter.com/hashtag/hourofcode) ಬಳಸಿ ಮತ್ತು [@codeorg](https://twitter.com/codeorg) ನಿಮ್ಮ ಯಶಸ್ಸನ್ನೂ ನಾವು ಹೈಲೈಟ್ ಮಾಡಬಹುದು!

[![](/images/fit-600/Marketing/g8TUlHzF.jpeg)]({{ urls/learn }})

<h2>ಅವರ್ ಆಫ್ ಕೋಡ್ ನಂತರ ಏನಾಗುತ್ತದೆ?</h2>

ಕಂಪ್ಯೂಟರ್ ಸೈನ್ಸ್ ಎಂಬುದು ಅವರ್ ಆಫ್ ಕೋಡ್‌ ಜೊತೆಗೆ ಕೊನೆಯಾಗಬೇಕಿಲ್ಲ! ಕಂಪ್ಯೂಟರ್ ಸೈನ್ಸ್ ಅನ್ನು ತಮ್ಮ ಮಕ್ಕಳು ಕಲಿಯಬೇಕು ಎಂದು 90% ಪಾಲಕರು ಬಯಸುತ್ತಾರಾದರೂ, ಬಹುತೇಕ ಶಾಲೆಗಳಲ್ಲಿ ಇದನ್ನು ಕಲಿಸುವುದಿಲ್ಲ. ಸಹಾಯ ಮಾಡುವುದಕ್ಕಾಗಿ, ನಮ್ಮ ಪಠ್ಯಕ್ರಮವು ವೆಬ್ ಆಧರಿತವಾಗಿದೆ ಮತ್ತು ಎಂದಿಗೂ ಬಳಕೆಗೆ ಮುಕ್ತವಾಗಿದೆ. ಇಂದು ನಿಮ್ಮ ಮಗುವಿನ ಶಾಲೆಗೆ ಸಿಎಸ್ ತರುವುದು [ಹೇಗೆ ಎಂದು ಕಲಿಯಿರಿ](https://code.org/yourschool).

[<button>ಪಿಡಿಎಫ್ ಗೈಡ್ ನೋಡಿ</button>]({{ localized_files/hourofcode_parent_how_to }})