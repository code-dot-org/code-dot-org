---
title: Průvodce Hodinou kódu pro virtuální akce
---

{{ signup_button }}

# Tipy pro virtuální akci Hodina kódu

### Chcete-li uspořádat úspěšnou Hodinu kódu, nemusíte ji prezentovat osobně.

***

I když se Hodina kódu po celém světě obvykle koná ve třídách, k tomu, abyste si užili zábavu, ji nemusíte prezentovat osobně. Když využijete tato doporučení, můžete studentům i na dálku uspořádat interaktivní a inspirativní Hodinu kódu.  Pokud máte nějaké dotazy, podívejte se do našeho [průvodce pro virtuální akce]({{ localized_files/participation_guide_virtual }}).

<br><br>

[<img src="/images/fit-600/Marketing/pexels-andrea-piacquadio-3762940.jpg" />]({{ urls/learn }})

## I když nejste na stejném místě, můžete začít společně
I když máte v plánu, aby studenti pracovali na aktivitách samostatně, doporučujeme začít událost jejím virtuálním zahájením online, abyste mohli v účastnících vzbudit nadšení. Existuje několik zajímavých způsobů, jak můžete událost zahájit: 

<ul>
<li><b>Pozvěte si hosta</b>: Tisíce různorodých dobrovolníků čekají, až se jim ozvete. Najdete je jednoduše v naší <a href="https://code.org/volunteer/local">mapě dobrovolníků</a>. Při virtuální Hodině kódu nejste omezení vzdáleností, takže bude-li třeba, klidně hledejte dobrovolníky ze vzdálenějších míst, kteří nabízejí pomoc dálkově. Když už se spojíte s dobrovolníkem, můžete se podívat do <a href="http://hourofcode.com/us/how-to/volunteers">Návodu pro dobrovolníky Hodiny kódu</a>, který vám pomůže vybrat potenciální témata, diskusní otázky a další.</li> 
<li><b>Přehrajte inspirační video</b>: Další spolehlivou možností, jak zahájit událost, je pustit účastníkům některé z našich mnoha <a href="http://hourofcode.com/us/promote/resources#videos">inspiračních videí</a>. Mnohá videa nejsou ani 5 minut dlouhá a je v nich inspirace a povzbuzení od celebrit, které vaši studenti znají.</li> 
<li><b>Diskutujte o pozitivních přínosech počítačové vědy</b>: Využijte Hodinu kódu k hlubšímu zamyšlení nad počítačovými vědami a dopadem technologií na náš každodenní život. Položte studentům návodné otázky a zahajte událost interaktivní diskuzí. Náměty, jak rozproudit konverzaci, najdete v těchto <a href="https://code.org/csforgood#prompts">diskusních otázkách</a>.</li>
</ul>

---

## Co udělat předem

### 1. Zvolte si videokonferenční platformu
Už jste pravděpodobně obeznámeni s platformami jako Cisco Webex, Google Meet, Microsoft Teams, Skype nebo Zoom. Ať už si zvolíte jakýkoli nástroj, doporučujeme, abyste se s ním obeznámili, vyzkoušeli si jeho možnosti a před datem udállsti spustili svoji agendu Hodiny kódu.

[<img src="/images/fit-600/Marketing/photo-of-boy-video-calling-with-a-woman-4145197.jpg" />]({{ urls/learn }})

### 2. Naplánujte, jak se studenti zapojí
**Samostatná aktivita Hodiny kódu**<br> Doporučujeme, abyste po zahájení studenty vyzvali, ať se z videokonference odpojí a pracují na <a href="https://hourofcode.com/us/learn">aktivitách Hodiny kódu</a> samostatně, ne společně. To studentům umožní ponořit se do svých projektů a získat hlubší pochopení informatických konceptů. Navíc je nebude rozptylovat otevřené okno videokonference.

Může pomoct, když jim předem vyberete 1–3 možnosti výukových kurzů, ze kterých si budou moct vybrat. To vám umožní vybrat aktivity, které budou co možná nejlépe odpovídat jejich úrovni. Navíc když budou mít studenti nějaké otázky, které by vyžadovaly vaši asistenci, pak budete lépe připravení jim pomoct, pokud už budete obeznámení s výukovými kurzy, na kterých pracují.

Jestliže plánujete zadat třídě aktivitu hned po zahájení, můžete nechat otevřenou některou virtuální konferenční místnost, chatovací platformu nebo jiný komunikační prostředek, aby se na vás studenti mohli podle potřeby obracet s otázkami.

**Společná online aktivita Hodiny kódu**<br> Jestliže chcete mít účastníky po celou dobu trvání události připojené k videohovoru, pamatujte prosím, že budou muset mít trvale otevřená dvě okna – jedno okno videokonferenční platformy a druhé pro práci na aktivitě.

**S rodiči**<br> V případě studentů ve čtvrté nebo nižší třídě můžete doporučit rodičům, ať uspořádají Hodinu kódu doma. Můžete je podpořit tím, že jim doporučíte některé výukové kurzy, stejně jako tento užitečný <a href="https://hourofcode.com/us/how-to/parents">Návod pro rodiče</a>.

[<img src="/images/fit-600/Marketing//happy-father-and-child-browsing-laptop-in-bedroom-4545778.jpg" />](https://hourofcode.com/us/how-to/parents)

### 3. Najděte si dobrovolníka
Dobrovolníka vyhovujícího vašim potřebám můžete najít na naší <a href="https://code.org/volunteer/local">mapě dobrovolníků</a>. Mnoho dobrovolníků se může účastnit na dálku a je víc než ochotných povědět něco o svých zkušenostech s počítačovou vědou a o tom, jak technologie ovlivňují jejich pracovní roli, nebo vám prostě jen pomůžou zodpovědět otázky studentů. Jakmile najdete dobrovolníka, domluvte si s ním předběžnou schůzku a proberte jeho úlohu při události, vyřešte technické požadavky a připravte online účast po logistické stránce.

### 4. Materiály k oslavení
Níže najdete nápady na oslavu vaší virtuální Hodiny kódu. Některé Hodiny kódu vyžadují přípravu, například vytištění <a href="https://code.org/certificates">certifikátů absolvování</a> pro všechny účastníky.

---

## Slavte společně

Podobně, jako jste událost zahájili, se spojte na jejím konci a oslavte ji. Tady je několik nápadů, jak uspořádat interaktivní, speciální virtuální oslavu:

- Nechte studenty, ať sdílejí své dokončené projekty se zbytkem třídy. Jestliže to konferenční platforma umožňuje, můžete studenty vyzvat, ať pořídí snímky obrazovky svých projektů a nastaví si je jako virtuální pozadí.
- Diskuze o nabitých znalostech: Co se studenti naučili o počítačové vědě nebo technologiích? Co udělali, když narazili na problém? Jak ho vyřešili?
- <a href="https://code.org/certificates">Vytvořte certifikáty a sdílejte je</a> s účastníky
- Sdílejte fotografie a videa ze své virtuální Hodiny kódu na sociálních médiích. Použijte hashtag #HourOfCode a @codeorg, abychom i my mohli zveřejnit váš úspěch.

[<img src="/images/fit-600/Marketing/g8TUlHzF.jpeg" />]({{ urls/learn }})

A konečně, jestliže jste událost nezahájili <a href="https://code.org/volunteer/local">s pozvaným řečníkem</a>, <a href="https://hourofcode.com/us/promote/resources#">inspiračním videem</a> ani <a href="https://code.org/csforgood#prompts">diskusními otázkami</a>, pak je znovu dobrá příležitost něco z toho zařadit do programu.

{{ signup_button }}
