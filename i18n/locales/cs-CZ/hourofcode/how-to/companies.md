---
title: Průvodce Hodinou kódu pro firmy
---

{{ signup_button }}

# Jak se může vaše společnost zapojit do Hodiny kódu

### Zjistěte, jak můžete vy i vaši zaměstnanci inspirovat studenty, aby se zajímali o počítačovou vědu.

* * *

Informatické myšlení pomáhá rozvíjet schopnost řešit problémy, logické uvažování a tvořivost. A technologie mění každý obor na planetě. Studenti by se dnes měli učit technologie nejen používat, ale také je vytvářet. Tím, že začnou brzy, dostanou základ pro úspěch v jakékoli budoucí kariérní dráze, která je ve 21. století čeká.

Během kampaně Hodina kódu může vaše společnost přispívat k širšímu povědomí o počítačové vědě. Ať už děláte práci dobrovolníka jako jednotlivec, nebo plánujete událost pro firmu, veškeré vaše úsilí může mít ohromný vliv na to, jak mladé ženy a studenti ze znevýhodňovaných rasových a etnických skupin nahlížejí na počítačovou vědu a jak vnímají svůj vlastní potenciál.

- [Povzbuďte zaměstnance v tom, aby se stali dobrovolníky ve třídě](#encourage-employees)
- [Propojte svou společnost se školou](#connect-with-a-school)
- [Uspořádejte vlastní Hodinu kódu](#host-hour-of-code)
- [Propagujte Hodinu kódu](#promote-hour-of-code)
- [Další způsoby, jak podpořit Hodinu kódu](#support-hour-of-code)

* * *

<a id="encourage-employees"></a>

## Povzbuďte zaměstnance v tom, aby se stali dobrovolníky ve třídě

[![](/images/fit-600/Marketing/pexels-andrea-piacquadio-3762940.jpg)]({{ urls/learn }})

Jedním z nejvíc naplňujících způsobů, jak se můžete zúčastnit Hodiny kódu, je stát se dobrovolníkem pro třídu v místní škole, buď osobně, nebo virtuálně. A co je nejlepší, dobrovolníkem se můžete stát, i když nepracujete v technickém oboru. I tak můžete studentům předat mnoho hodnotného, když jim povíte o svých kariérních zkušenostech a o tom, jaký vliv měla počítačová věda nebo technologie na vaši pracovní roli.

[<button>Zaregistrovat se jako dobrovolník</button>]({{ urls/volunteer }})

Až se dobrovolník zaregistruje, učitel se může podívat na jeho profil na naší [mapě dobrovolníků](https://code.org/volunteer/local) – proto by profily měly být pokud možno co nejúplnější. Pokud jste vhodným dobrovolníkem pro konkrétní třídu, učitel vás kontaktuje přímo prostřednictvím platformy (nikdy nebudeme s učitelem sdílet vaši e-mailovou adresu). Pak můžete přímo s učitelem koordinovat podrobnosti a domluvit se, [jaká forma dobrovolnické práce by byla pro jeho třídu nejlepší](https://hourofcode.com/us/how-to/volunteers).

Chcete-li další návody k dobrovolnické práci a ukázky zpráv určených ke vzbuzení zájmu o Hodinu kódu ve vaší firmě, podívejte se do našeho [průvodce pro firemní partnery]({{ localized_files/hoc_corporate_toolkit }}).

* * *

<a id="connect-with-a-school"></a>

## Propojte svou společnost se školou

Abyste se spojili s třídou nebo školou, nemusíte používat naši mapu dobrovolníků. V mnoha případech doporučujeme začít místně. Zjistěte, jestli se můžete propojit s nějakou školou, ke které mají vaši zaměstnanci silný vztah, jako je jejich alma mater, základní škola, kterou navštěvovali, nebo nějaká organizace či škola podporující určitou skupinu, které byl přístup k počítačovým vědám v minulosti spíše upírán.

[![](/images/fit-600/Marketing/2018_HoC-392.jpg)]({{ urls/learn }})

Pak můžete navštívit webové stránky školy a najít na nich vhodné kontaktní osoby, které byste mohli oslovit – například správce, ředitele či zástupce ředitele, učitele technických oborů nebo počítačových věd, anebo nějaké sdružení propojující rodiče s učitelským sborem školy. Také můžete navázat spolupráci s organizací jako Boys & Girls Clubs of America, některou větví YMCA nebo podobnou a uspořádat událost společně.

Jestliže nemáte možnost spojit se se školou, [kontaktujte nás](https://support.code.org/hc/en-us/requests/new) a my vás, pokud to bude v našich silách, propojíme s některým z našich místních partnerů.

* * *

<h4><font color="00adbc"><i>„Bylo úžasné vidět, jak jsou děti nadšené. A pozorovat učitele, když si všimli, že někteří jinak spíše slabší studenti najednou vynikají ve vývojářském myšlení a pomáhají ostatním, což jim přidalo na sebevědomí.“</i></font></h4>

-Dobrovolník Hodiny kódu

* * *

<a id="host-hour-of-code"></a>

## Uspořádejte vlastní Hodinu kódu

Jestli chcete udělat ještě víc, může i vaše společnost uspořádat Hodinu kódu. Neexistuje žádný konkrétní recept na to, jak uspořádat událost, proto vám doporučujeme být kreativní! Vzhledem k tomu, že náš tým není příliš velký (zato je úžasně schopný!), společnost Code.org nemá vyhrazenou skupinu pracovníků, kteří by se věnovali koordinování Hodin kódu. Tady je ale několik tipů, jak začít.

### 1. Pusťte si toto video "jak na to" <iframe width="500" height="255" src="//www.youtube.com/embed/SrnvvWDm73k" frameborder="0" allowfullscreen></iframe> 

### 2. Určete datum, formát a místo události

Byli jsme svědky událostí, které probíhaly [virtuálně](https://hourofcode.com/us/how-to/virtual) nebo osobně, v kanceláři společnosti nebo v klubu – a byly určené pro studenty všech věkových kategorií. A pokud chcete načerpat inspiraci, můžete se také podívat, co v minulosti podnikli ostatní [firemní partneři](https://medium.com/@codeorg/amazon-microsoft-google-vista-and-more-rally-to-bring-the-hour-of-code-to-students-worldwide-4641325542cf) a [dárci](https://medium.com/@codeorg/how-code-orgs-corporate-supporters-helped-spread-the-love-for-2019-s-hour-of-code-73a3c088f10f).

<br />

#### Příklad agendy:

|Délka | Položka agendy | |\---\---\---\---\---\---\---\---\---\---\---\---\---\---\---\---- | \---\---\---\---\----- | |1–5 minut | Pusťte [inspirační video](https://hourofcode.com/us/promote/resources#videos)|  
|5–10 minut | Představte se a zjistěte si bližší informace o studentech: Kde pracujete, co děláte a co máte na své práci nejraději? Kde nebo u koho jste čerpali inspiraci? Co vás přimělo zajímat se o počítačovou vědu? Měli jste mentora? Pokládejte studentům otázky a vyhraďte určitý čas na Otázky a odpovědi. |  
|30–60 minut | Programujte! Jestliže se události účastníte osobně, pak je tohle ten správný čas zodpovědět otázky a provést studenty náročnějšími úlohami. Zkuste pomáhat, ale neprozradit řešení. Místo toho se snažte klást studentům takové otázky, aby sami přišli na to, co je špatně. Povzbuzujte je v tom, aby případné otázky pokládali sobě navzájem. Jestliže se účastníte jako dobrovolník virtuálně, vymyslete s učitelem, jaký by mohl být nejlepší přístup. Možná bude dávat větší smysl, když se do relace vrátíte znovu na konci a podíváte se, jak studenti pokročili. | | |1–3 minuty | Poděkujte všem a proneste inspirativní slova na rozloučenou. Rozdejte jakékoli propagační předměty vaší firmy (oblíbené bývají [nálepky](#celebrate))! | | <br />

#### Další náměty, čím událost obohatit

- Vysvětlete, jak technologie ovlivňují náš život, a uveďte příklady, které by mohly zaujmout všechny studenty bez rozdílu – zmiňte se o technologiích, která zachraňují životy, pomáhají lidem, spojují je apod. 
- Pokud jste technologická firma, předveďte zábavné, inovativní produkty, na kterých vaše společnost pracuje. Pokud máte jiné zaměření, pohovořte o tom, jak vaše firma využívá technologie k řešení problémů a dosahování cílů.
- Pozvěte softwarové inženýry z Vaší společnosti, aby promluvili o tom, proč se rozhodli studovat počítačovou vědu, a o projektech, na kterých pracují.
- V případě, že se na události bude podílet váš personál nebo vyšlete dobrovolníky do místní školy, zvažte objednání [speciálních triček](http://blog.code.org/post/132608499493/hour-of-code-shirts-and-more), která si zaměstnanci obléknou.

### 3. Naplánujte všechno s ohledem na technické požadavky

[![](/images/fit-600/Marketing/Excel-Charter-SchoolHoC-2015-stills-9.jpg)]({{ urls/learn }})

#### Zařízení:

Nejlepší zkušenost s Hodinou kódu je na počítačích připojených na internet. Nepotřebujete však počítač pro každé dítě a Hodinu programování můžete dělat dokonce i úplně bez počítače! Jestli vás zajímají aktivity bez počítače, jednoduše si v části pro technologie v učebně vyfiltrujte kurzy zvolením možnosti „Žádné počítače ani zařízení“.

- **Vyzkoušejte si aktivity** na počítačích nebo jiných zařízeních. Ujistěte se, že fungují v prohlížečích a že funguje zvuk i video.
- **Nemáte dost zařízení?** Naplánujte programování ve dvojicích. Pokud se studenti spojí do dvojic, budou si vzájemně pomáhat a budou méně závislí na vyučujícím. Uvidí také, že informatika je společenská a týmová záležitost.
- Pokud budou účastníci události zkoušet výukové kurzy, které fungují nejlépe se zvukem, **poskytněte jim sluchátka**, případně je požádejte, aby si přinesli svá vlastní.
- **Máte pomalé připojení**? Pusťte videa na začátku lekce, aby si je účastníci nemuseli jednotlivě stahovat. Nebo můžete zkusit některou z aktivit bez počítače, která nevyžaduje připojení.

#### Virtuální události:

Jestliže plánujete virtuální událost, budete si před zahájením muset vybrat konferenční platformu (a vyzkoušet ji). Váš výběr může mít vliv na počet studentů, který pro vás bude vyhovující, takže nejlepší je rozhodnout se dřív, než pozvete třídu a začnete událost propagovat. Náměty, jak můžete dálkově uspořádat Hodinu kódu, najdete v našich [tipech pro virtuální Hodinu kódu](https://hourofcode.com/us/how-to/virtual).

### 4. Vyberte aktivitu

Nabízíme spoustu zábavných, na studenty orientovaných výukových kurzů pro všechny věkové kategorie a pokročilostní úrovně. Studenti si rádi zkouší výukové kurzy pod vlastním vedením, ale možná budete chtít událost zahájit [inspiračním videem,](https://hourofcode.com/us/promote/resources#videos) které budou sledovat všichni společně.

<a href="https://hourofcode.com/us/learn">Projděte si aktivity</a> a předem se rozhodněte, zda chcete vybrat jediný výukový kurz pro všechny účastníky, anebo necháte každé dítě, ať si vybere podle svého. **Všechny aktivity Hodiny kódu** vyžadují jen minimální čas na přípravu a probíhají pod vlastním vedením – to účastníkům umožňuje pracovat vlastním tempem a na vlastní úrovni dovedností.

[![](/images/fit-700/tutorials.png)]({{ urls/learn }})

Až budete mít přichystaný pracovní plán události, můžete začít zvát studenty, školu nebo širší komun itu. Doporučujeme začít místní školou, ke které máte vztah, případně si můžete [projít naši mapu](https://hourofcode.com/us/map) událostí Hodiny kódu.

<a id="celebrate"></a>

### 5. Oslavujte

[![](/images/fit-600/Marketing/2018_HoC-391.jpg)]({{ urls/learn }})

Až studenti nebo hosté Hodinu kódu dokončí, bude čas oslavit jejich úspěch. Tady je několik nápadů, jak můžete událost udělat ještě zábavnější:

- Vytiskněte účastníkům a studentům [certifikáty]({{ urls/certificates }}).
- [Vytiskněte nálepky „Jsem absolvent Hodiny kódu!“]({{ promote/resources_stickers }}) anebo v [obchodě Amazon Code.org](https://code.org/shop) najděte jiné ceny či pozornosti. 
- Sdílejte fotografie a videa události Hodiny kódu na sociálních médií. Použijte #HourOfCode a @codeorg, umíme též zvýraznit váš úspěch!

* * *

<a id="promote-hour-of-code"></a>

## Propagujte Hodinu kódu

Jedním z nejlepších způsobů, jak můžete pomoct, je šířit osvětu a propagovat Hodinu kódu.

[![](/images/fit-600/Marketing/g8TUlHzF.jpeg)]({{ urls/learn }})

### 1. Zaregistrujte svou událost

Když svou událost Hodiny kódu zaregistrujete, budete dostávat užitečná e-mailová sdělení s novinkami a tipy na uspořádání úspěšné Hodiny kódu. Zároveň tím dáte místním školám a rodičům vědět, že v jejich okolí pořádáte událost.

### 2. Zveřejněte událost na sociálních médiích 

Pomáhejte zvyšovat povědomí o počítačové vědě pomocí tohoto vzorového obsahu k vystavení na sociálních médiích a ke sdílení s vašimi zaměstnanci.

#### Obecné oznámení o Hodině kódu

- Počítačová věda mění náš svět. Pomozte studentům stát se součástí této změny – začněte tím, že uspořádáte #HourOfCode. https://hourofcode.com/ 
- Nezůstaňte u používání technologií – učte se, jak technologie vytvářet. Pomozte někomu začít – uspořádejte událost #HourOfCode. https://hourofcode.com/ 

#### Statistika

- Věděli jste, že jenom 45 % amerických škol vyučuje počítačovou vědu? Dejte každému studentovi šanci absolvovat událost #HourOfCode https://hourofcode.com/ 
- Jen 26 % všech odborníků na software ve Spojených státech jsou ženy. Přiveďte víc mladých žen k počítačové vědě – uspořádejte #HourOfCode https://hourofcode.com/ 
- 67 % všech pracovních míst v IT ve Spojených státech je mimo technologický sektor. Pomozte dostat počítačovou vědu do standardních osnov – uspořádejte #HourOfCode https://hourofcode.com/ 

#### Vytvořte si vlastní událost

- Jedna událost #HourOfCode může vést k [doplňte svůj příběh]. https://hourofcode.com/ 
- Podporuji událost #HourOfCode, protože [doplňte svůj důvod]. Přidejte se k nám na https://hourofcode.com 

#### Zaměřeno na technické obory

- Když jste napsali svůj úplně první řádek programového kódu, změnilo vám to život? Pomozte studentům ve svém okolí napsat svůj první řádek při události #HourOfCode. https://code.org/volunteer 
- Umíte programovat? Jaké bylo naučit se to? Inspirujte studenta ze svého okolí tím, že mu pomůžete absolvovat jeho první #HourOfCode https://code.org/volunteer

<a href="https://hourofcode.com/promote/resources#posters">Zjistěte si více</a> o plakátech, videích, nálepkách a dalších způsobech, jak můžete svoji událost propagovat ve svém okolí.

* * *

<a id="support-hour-of-code"></a>

## Další způsoby, jak podpořit Hodinu kódu

[![](/images/fit-600/Marketing/girl-strong-coding.png)]({{ urls/learn }})

- Šiřte povědomí nošením [známky Code.org](https://store.code.org/) (veškerý výtěžek jde na podporu toho, aby další studenti získali přístup ke vzdělání v počítačové vědě).
- Až budete nakupovat na [AmazonSmile](https://code.org/donate/amazonsmile), rozhodněte se přispět organizaci Code.org. 
- Požádejte vedení společnosti, aby rozeslalo celofiremní e-mail zdůrazňující význam počítačové vědy a vybízející zaměstnance k šíření osvěty.
- Uspořádejte se spolupracovníky [sbírkovou kampaň](https://medium.com/@codeorg/how-a-haircut-happy-hour-turned-into-a-fundraiser-for-code-org-1952b197faa2).
- [Podepište tuto petici](https://code.org/promote), abyste pomohli zajistit, že všichni studenti dostanou příležitost učit se počítačovou vědu. 
- [Přispějte](https://code.org/donate) organizaci Code.org, abychom mohli dál bezplatně šířit naše vzdělávací materiály a zpřístupňovat je všem. 

Další náměty, jak podpořit Code.org a Hodinu kódu, najdete na adrese [Code.org/Help](https://code.org/help).

{{ signup_button }}