---
title: स्वयंसेवकांसाठी अवर ऑफ कोड, कसे-करावे मार्गदर्शिका
---

# शाळेत किंवा वर्गात स्वयंसेवक म्हणून काम कसे करावे

### आपल्या विद्यार्थ्यांना प्रेरणा देण्यासाठी हजारो शिक्षक स्वयंसेवकांना शोधत आहेत. आजच बदल घडवा!

[<button>स्वयंसेवक होण्यासाठी साईन अप करा</button>]({{ urls/volunteer }})

* * *

संगणकीय विचारामुळे समस्या सोडवण्याचे कौशल्य, लॉजिक आणि कल्पकतेला खतपाणी घातले जाते. आणि तंत्रज्ञानामुळे जगातील प्रत्येक उद्योगात मोठ्या प्रमाणावर बदल घडून येत आहेत. आजच्या विद्यार्थ्यांनी तंत्रज्ञान कसे तयार करायचे हे शिकले पाहिजे, नुसते कसे वापरायचे हे नाही.

अवर ऑफ कोडची ही संगणक शास्त्राची एका तासात ओळख आहे, यात "कोड"वरील रहस्याचे आवरण दूर करण्याचा हेतू होता, यामध्ये कोणीही मूलभूत तत्त्वे शिकू शकते हे दखवले जाते आणि संगणक शास्त्राच्या क्षेत्रात लोकांचा सहभाग वाढवला जातो. तुम्ही संगणक शास्त्र चळवळीबद्दल जागरुकता वाढवण्यासाठी मदत करू शकता आणि अधिक विद्यार्थ्यांना, विशेषत: वंचित वांशिक गटातील तरुण स्त्रिया आणि विद्यार्थ्यांना संगणक शास्त्राचा अभ्यास करण्यासाठी प्रेरित करण्याकरता स्वयंसेवकाचे काम करू शकता.

- [कोण स्वयंसेवक होऊ शकते?](#who-can-volunteer)
- [स्वयंसेवक का व्हायचे?](#why-volunteer)
- [स्वयंसेवक कसे निवडले जातात?](#selection)
- [मला एखाद्या विशिष्ट शाळेत स्वयंसेवक म्हणून काम करायचे असेल तर?](#choose-a-school)
- [तयारी कशी करावी](#how-to-prepare)
- [तुम्ही कार्यक्रम होस्ट करत असताना](#hosting-an-event)
- [अवर ऑफ कोडचा प्रचार करा](#promote-hour-of-code)
- [अवर ऑफ कोडला मदत करण्याचे इतर काही मार्ग](#support-hour-of-code)
- [स्वयंसेवेबद्दल वारंवार विचारले जाणारे प्रश्न](#faq)

तुम्ही व्हर्च्युअल पद्धतीने, प्रत्यक्षात किंवा तुमच्या कंपनीबरोबर स्वयंसेवकाचे काम करणार असाल तरी तुमच्या प्रयत्नांचा विद्यार्थी संगणक शास्त्राकडे आणि त्यांच्या स्वत:च्या क्षमतेकडे कसे पाहतात, यावर खूप मोठा परिणाम होतो. तुम्हाला अजूनही प्रश्न असतील तर आमचे[स्वयंसेवकांसाठी टूल कीट]({{ localized_files/hoc_volunteer_toolkit }}) पहा.

* * *

<a id="who-can-volunteer"></a>

## कोण स्वयंसेवक होऊ शकते?

संगणक शास्त्र शिक्षणाबद्दल आणि तंत्रज्ञानातील विविधता वाढवण्याबद्दल जिव्हाळा असलेले कोणीही स्वयंसेवक होऊ शकते! विविध प्रकारच्या पार्श्वभूमीतून आलेले स्वयंसेवक सहभागी झालेले पाहायला आम्हाला आवडेल. अवर ऑफ कोडमध्ये सर्व वयोगटांसाठी आणि कौशल्यांच्या स्तरांसाठी विविध प्रकारच्या कृती आहेत, त्यामुळे स्वयंसेवक होण्यासाठी तुम्ही प्रोग्रॅमिंग तज्ज्ञ असणे आवश्यक नाही!

तुम्ही वर्गात पाहुणे व्याख्याते होऊ शकता किंवा शिक्षकांना हा उपक्रम घेण्यासाठी मदत करू शकता. विद्यार्थ्यांना संगणक शास्त्र शिकणे सुरू ठेवण्याची प्रेरणा देण्यासाठी [आजच साईन अप करा](https://code.org/volunteer).

* * *

<a id="why-volunteer"></a>

## स्वयंसेवक का व्हायचे?

संगणक शास्त्र हे 21 व्या शतकातील एक महत्त्वाचे क्षेत्र आहे, तरीही बहुतेक शाळांमध्ये ते अजून शिकवले जात नाही. एखाद्या वर्षात अवर ऑफ कोडचा एक तास हाच या मुलांना मिळालेला संगणक शास्त्राचा जास्तीत जास्त अॅक्सेस असू शकतो. स्वयंसेवक म्हणून काम करून तुम्ही संगणक शास्त्र वर्गात आणणे शिक्षकांसाठी अधिक सोपे करत आहात.

[![](/images/fit-600/Marketing/HoC-2015-ACE-HS--42.jpg)]({{ urls/learn }})

पूर्वीच्या स्वयंसेवकांचे काही अभिप्राय पहा:

- "माझ्या अनुभवाचा सर्वोत्कृष्ट भाग असा होता की संपूर्ण वर्ग स्त्रिया आणि बिगर-गौरवर्णीय व्यक्तींचा सहभाग होता. संगणकीय उद्योगाच्या उज्वल भवितव्यासाठी या सगळ्या मुलांपर्यंत पोचण्याची संधी मिळणे आणि या विषयाविषयी त्यांच्यामध्ये रुची निर्माण करणे महत्त्वाचे आहे."
- "विशेषत: लहान मुलींना तंत्रज्ञानाविषयी प्रोत्साहित करताना मला फार मजा आली. असे वाटले की मी माझ्या स्थानिक भागातील पुढच्या पिढीला मदत करत आहे."
- "सगळी मुले अतिशय उत्तेजित झाली आहेत हे पाहून मला फार आनंद होत होता. शिक्षकांच्या लक्षात आलेली एक छान गोष्ट म्हणजे जे विद्यार्थी शैक्षणिकदृष्ट्या फार पुढे नाहीत असे काही विद्यार्थी डेव्हलपरसारखा विचार करण्यात चांगली कामगिरी करत होते आणि इतरांना मद्त करत होते - आणि त्यांना आत्मविश्वास देत होते."

[<button>स्वयंसेवक होण्यासाठी साईन अप करा</button>]({{ urls/volunteer }})

* * *

<a id="selection"></a>

## स्वयंसेवक कसे निवडले जातात?

शिक्षक आमच्या [स्वयंसेवक नकाशा](http://code.org/volunteer/local) मध्ये स्वयंसेवकांना शोधू शकतात. जर तुम्ही शिक्षकांच्या वर्गाजवळ असाल तर शिक्षक तुमची प्रोफाईल नकाशामध्ये पडताळून पाहतील. त्यामुळे शिक्षकांनी तुमच्याशी संपर्क साधण्याची शक्यता वाढवण्यासाठी तुमची माहिती शक्य तितकी पूर्ण भरा.

[![](/images/fit-600/Marketing/2018_HoC-489-resized.jpg)]({{ urls/learn }})

निवड झाल्यावर, शिक्षक तुमच्याशी स्वयंसेवक प्लॅटफॉर्मद्वारे संपर्क साधतील (आम्ही तुमचा ईमेल पत्ता शिक्षकाशी कधीही शेअर करणार नाही). जर तुम्ही प्रत्यक्ष भेट देणार असाल किंवा व्हर्च्युअल पद्धतीने स्वयंसेवक म्हणून काम करणार असाल तर शिक्षकांच्या कार्यक्रमात तुम्ही कोणत्या प्रकारे सर्वोत्तम योगदान देऊ शकता हे ठरवण्यासाठी त्यांच्याबरोबर चर्चा करा.

जर तुम्हाला अनेक शिक्षकांकडून विनंत्या येत असतील तर तुम्ही कधीही तुमची प्राधान्ये अपडेट करू शकता किंवा शिक्षकाच्या इमेलमध्ये सर्वात खाली दिलेल्या लिंकवर क्लिक करून सदस्यता रद्द करू शकता.

* * *

<a id="choose-a-school"></a>

## मला एखाद्या विशिष्ट शाळेत स्वयंसेवक म्हणून काम करायचे असेल तर?

स्वयंसेवक म्हणून काम करण्यासाठी तुम्ही आमच्या स्वयंसेवक सूचीचा वापर करण्याची गरज नाही! तर, तुम्हाला ज्या वर्गाबरोबर स्वयंसेवक म्हणून काम करण्याची इच्छा असेल तिथल्या शिक्षकांशी आणि प्रशासकांशी थेट संपर्क साधण्याची आम्ही शिफारस करतो. 

सुरू करण्यासाठी: - तुम्ही आईवडील किंवा पालक असल्यास, तुमच्या मुलाच्या शिक्षकांना आवर ऑफ कोड चालवण्यास मदत करण्यासाठी त्यांना [हा ईमेल](https://hourofcode.com/us/promote/resources#help-schools) पाठवा. - तुमच्या मनात एखादी दुसरी शाळा असेल तर शाळेचे प्राचार्य किंवा उप-प्राचार्य, तंत्रज्ञान किंवा संगणक शास्त्राचे शिक्षक किंवा अगदी शाळेची PTSA अशा लोकांशी संपर्क साधण्यासाठी योग्य संपर्क माहिती तुम्ही शाळेच्या वेबसाईटला भेट देऊन मिळवू शकता. तुम्ही बॉईज अँड गर्ल्स क्लब्ज ऑफ अमेरिका, ज्युनिअर अचीव्हमेंट, YCMA शाखा किंवा इतर संस्थांशी कार्यक्रमाचे सह-आयोजक म्हणून काम करण्यासाठी भागीदारी करू शकता. - जर तुम्हाला कोड ऑफ अवर होस्ट करत असलेली शाळा सापडत नसेल तर, तुम्ही तुमच्या कंपनीत तुमचा स्वत:चा कार्यक्रम होस्ट करण्यासाठी स्वयंसेवक होऊ शकता. अधिक जाणून घेण्यासाठी आणि प्रेरणा घेण्यासाठी आमचे [कंपन्यांसाठीचे "कसे करावे" मार्गदर्शक](https://hourofcode.com/us/how-to/companies) पहा.

* * *

<a id="how-to-prepare"></a>

## तयारी कशी करावी

तुम्ही अवर ऑफ कोडमध्ये लांबून किंवा प्रत्यक्ष सहभागी होत असाल तरीही तुम्ही ही तयारी आधीपासून केल्यास तुम्हाला अधिक चांगला अनुभव येईल.

[![](/images/fit-600/Marketing/4Q9A5575.jpg)]({{ urls/learn }})

### आयोजकांना भेटा

जर तुम्ही एखाद्या वर्गात स्वयंसेवक म्हणून काम करणार असाल तर या लॉजिस्टिक्सबद्दल शिक्षकांशी आधीच चर्चा करा: 

- कार्यक्रमातील तुमची भूमिका. जर तुम्ही तंत्रज्ञानात काम करत असाल तर कदाचित तुम्हाला तुमचे वैयक्तिक अनुभव किंवा कथा शेअर करायला सांगितले जाईल: तुम्ही तंत्रज्ञानातील करीअरमध्ये कसे सहभागी झालात? संगणक शास्त्र तुमच्यासाठी का महत्त्वाचे आहे? तुमच्या कामाचा भाग म्हणून तुम्ही करत असलेल्या काही गोष्टी सांगा आणि त्यांचा तंत्रज्ञानाशी कसा संबंध आहे?
- जर तुम्ही स्वयंसेवक म्हणून प्रत्यक्ष काम करणार असाल तर स्थानिक आणि शाळेची, दोन्हीची आरोग्य आणि सुरक्षिततेची मार्गदर्शक तत्त्वे समजून घ्या. त्यांच्या प्रक्रियेनुसार तुम्हाला कदाचित थोडे लवकर पोहोचावे लागेल.
- तुम्ही व्हर्च्युअल पद्धतीने स्वयंसेवक म्हणून काम करणार आहात का प्रत्यक्ष, हे निश्चित करा कारण त्यामुळे तुम्ही कोणत्या वेळी आणि कोणत्या भूमिकेतून उपस्थित असणे आवश्यक आहे, हे ठरेल.
- जर तुम्ही स्वयंसेवक म्हणून व्हर्च्युअल पद्धतीने सहभागी होणार असाल ते कोणता व्हिडीओ कॉन्फरन्सिंग प्लॅटफॉर्म सर्वोत्तम आहे, हे शिक्षकांबरोबर ठरवून घ्या आणि कार्यक्रमाची रंगीत तालीम एकत्रित करून बघण्याचा प्रयत्न करा.
- जर शिक्षकांनी कार्यक्रमासाठी अवर ऑफ कोड कृती आधीच निश्चित केलेल्या असतील तर त्या माहीत करून घ्या म्हणजे तुम्ही वेळेआधीच त्या [बघू शकाल](https://hourofcode.com/us/learn).

### तुमच्या सहभाग्यांचा विचार करा

- तुम्ही ज्यांच्याशी बोलणार आहात त्या विद्यार्थ्यांचा विचार करा आणि त्यांना काय आवडेल याचा विचार करा. एक स्वयंसेवक म्हणून तुम्ही त्यांच्या हे लक्षात आणून देण्यासाठी मदत करू शकता की कॉम्प्युटिंग सगळीकडे आहे आणि तेसुद्धा संगणक शास्त्रज्ञ होऊ शकतात. त्यांची वये, पार्श्वभूमी, लिंग ओळखी यांचा विचार करा आणि त्यांच्या स्वारस्याच्या विषयांची तयारी करून या. [तरुण स्त्रियांना](http://code.org/girls) सहभागी होण्यासाठी कशी प्रेरणा द्यावी यासाठी इथे आंशिक मार्गदर्शन केलेले आहे.
- विद्यार्थ्यांची उत्सुकता वाढवा! वर्गाचे लक्ष केंद्रित होण्यासाठी मदत होईल आणि विद्यार्थ्यांना अवर ऑफ कोड करायची उत्सुकता वाटेल यासाठी एक [प्रेरणादायक व्हिडीओ](https://hourofcode.com/us/promote/resources#videos) निवडण्यासाठी शिक्षकांबरोबर चर्चा करा.
- जर तुम्ही एक व्हर्च्युअल स्वयंसेवक असाल तर विद्यार्थ्यांना गुंतवून ठेवण्यासाठी तुमच्या प्रेझेंटेशनचा भाग म्हणून काही स्लाईड्स तयार करून ठेवायचा विचार करा.

अधिक संसाधने हवी आहेत?[या इतर काही टिप्स पहा](https://code.org/files/CSTT_Volunteers.pdf).

* * *

<a id="hosting-an-event"></a>

## तुम्ही कार्यक्रम होस्ट करत असताना

जर तुम्ही वर्गाच्या कार्यक्रमाचे होस्ट असाल तर तुमच्या मार्गदर्शनासाठी ही नमुना कार्यक्रम पत्रिका पहा. त्या दिवसाच्या मान्य झालेल्या वेळापत्रकाची पुष्टी करा आणि शिक्षकांशी काही मुद्द्यांची चर्चा करायची असल्यास ती वेळेपूर्वीच करा. जर तुम्ही वर्गाला प्रत्यक्ष भेट देणार असाल तर तुमच्या कार्यक्रमाच्या दिवशी तुम्ही शाळेत साईन इन केल्याचे आणि तुमच्या शिक्षकांना अभिवादन केल्याचे सुनिश्चित करा.

जर तुम्ही अवर ऑफ कोड घरी किंवा समुदायात होस्ट करण्याचा विचार करत असाल तर आमच्या [पालकांसाठी ](https://hourofcode.com/us/how-to/parents) आणि [ संस्थांसाठी किंवा कंपन्यांसाठी](https://hourofcode.com/us/how-to/companies) असलेल्या काही सखोल 'कसे करावे मार्गदर्शिका' पहा.

### 1. 'कसे करावे' चा हा व्हिडीओ पहा <iframe width="500" height="255" src="//www.youtube.com/embed/SrnvvWDm73k" frameborder="0" allowfullscreen></iframe> 

### 2. तुमच्या कार्यक्रमासाठी दिनांक, स्वरूप आणि स्थान निश्चित करा 

सगळ्यात जास्त काय उपयुक्त ठरेल याविषयी शाळेशी किंवा शिक्षकांशी चर्चा करा. [व्हर्च्युअल](https://hourofcode.com/us/how-to/virtual) किंवा प्रत्यक्षात, कंपनीच्या ऑफिसमध्ये किंवा समुदायात आणि सर्व वयाच्या विद्यार्थ्यांसाठी कार्यक्रम आयोजित केलेले आम्ही पाहिले आहे! काही प्रेरणादायी कल्पनांसाठी [कॉर्पोरेट भागीदारांनी](https://medium.com/@codeorg/amazon-microsoft-google-vista-and-more-rally-to-bring-the-hour-of-code-to-students-worldwide-4641325542cf) आणि [दात्यांनी ](https://medium.com/@codeorg/how-code-orgs-corporate-supporters-helped-spread-the-love-for-2019-s-hour-of-code-73a3c088f10f) पूर्वी काय केले आहे ते पहा.

<br />

#### नमुना कृतीपत्रिका:

|वेळ | अजेंडा आयटम | |\---\---\---\---\---\---\---\---\---\---\---\---\---\---\---\--- | \---\---\---\---\----- | |1-5 मिनिटे | [प्रेरणादायी व्हिडिओ](https://hourofcode.com/us/promote/resources#videos)| दाखवा |5-10 मिनिटे | तुमचा परिचय करून द्या आणि विद्यार्थ्यांबद्दल अधिक जाणून घ्या: तुम्ही कुठे काम करता, तुम्ही काय करता आणि तुम्हाला तुमच्या नोकरीबद्दल काय आवडते? कशाने किंवा कोणी तुम्हाला प्रेरणा दिली? तुम्हाला संगणक शास्त्रात कशामुळे स्वारस्य निर्माण झाले? तुम्हाला कोणी मार्गदर्शक होता का? विद्यार्थ्यांना प्रश्न विचारा आणि प्रश्नोत्तरांसाठी वेळ ठेवा. | |30-60 मिनिटे | कोड! जर तुमचा कार्यक्रम प्रत्यक्ष असेल तर तर मुलांच्या प्रश्नाची उत्तरे देण्याची आणि त्यांना अवघड कोड्यांसाठी मार्गदर्शन करायची हीच वेळ आहे. त्यांना थेट उत्तर न देण्याचा प्रयत्न करा, त्याऐवजी, त्यांना प्रश्न विचारायचा प्रयत्न करा म्हणजे तेच काय चुकले याचे उत्तर देऊ शकतील आणि विद्यार्थ्यांना काही प्रश्न असतील तर त्यांना एकमेकांना ते विचारायला प्रोत्साहन द्या. जर तुम्ही व्हर्च्युअल पद्धतीने स्वयंसेवक म्हणून काम करणार असाल तर सगळ्यात चांगली पद्धत काय असू शकते याबद्दल शिक्षकांशी चर्चा करा. सत्राच्या शेवटी परत येऊन विद्यार्थ्यांनी काय प्रगती केली आहे, ते पाहणे जास्त उपयुक्त ठरू शकते. | | |1-3 मिनिटे | सर्वांचे आभार माना आणि समारोपाचे प्रेरणादायी भाषण करा. तुमच्या कंपनीचा काही स्वॅग असेल तर वाटा.( [स्टिकर्स](#celebrate) मस्त असतात)! | <br />

#### तुमच्या कार्यक्रमात समाविष्ट करण्यासाठी अजून काही कल्पना

- तंत्रज्ञानाचा आपल्या जीवनावर कोणत्या प्रकारे परिणाम होतो, ते सर्व प्रकारच्या पार्श्वभूमीमधून आलेल्या विद्यार्थ्यांना आवडतील अशा उदाहरणांसह स्पष्ट करा - जीव वाचवणे, लोकांना मदत करणे, लोकांशी जोडले जाणे इ. करणाऱ्या तंत्रज्ञानाबद्दल बोला.
- तुम्ही तंत्रज्ञान क्षेत्रातील कंपनी असाल तर तुम्ही काम करीत असलेल्या रंजक आणि नाविन्यपूर्ण उत्पादनांचे प्रात्यक्षिक दाखवा. तुमची कंपनी तंत्रज्ञान क्षेत्रातील नसेल तर, तुम्ही तंत्रज्ञानाचा वापर, समस्या सोडवण्यास आणि लक्ष्य साध्य करण्यास कसा करता त्याविषयी चर्चा करा.
- तुमच्या कंपनीतील साॅफ्टवेअर अभियंत्यांना आमंत्रित करून, त्यांनी संगणक शास्त्र शिकण्याचा निर्णय का घेतला याविषयी आणि ते काम करत असलेल्या प्रकल्पांविषयी बोलण्यास सांगा.
- If you have a group of staff that will be facilitating your event or volunteering with a local school, consider ordering [custom t-shirts](https://www.amazon.com/stores/Code/page/8557B2A6-EBF2-4C9F-95C5-C3256FBA0220?ref_=ast_bln) for your group.

### 3. तुमच्या तंत्रज्ञानाच्या गरजांचे नियोजन करा

[![](/images/fit-600/Marketing/Excel-Charter-SchoolHoC-2015-stills-9.jpg)]({{ urls/learn }})

#### डिव्हायसेस:

अवर ऑफ कोडचा सर्वोत्तम अनुभव घेण्यासाठी इंटरनेटला जोडलेले कॉम्प्युटर्स आवश्यक आहेत. पण तुम्हाला प्रत्येक विद्यार्थ्यासाठी कॉम्प्युटर आवश्यक नाही आणि तुम्ही अगदी कॉम्प्युटर न वापरतासुद्धा अवर ऑफ कोड करू शकता! अनप्लग्ड कृतींसाठी फक्त वर्गासाठी तंत्रज्ञान विभाग फिल्टर करा म्हणजे '"कॉम्प्युटर्स किंवा डिव्हायसेस नाहीत" साठीचे पर्याय दिसतील.

- कॉम्प्युटर्सवर किंवा डिव्हायसेसवर **कृतींची** चाचणी करून बघा. त्या साऊंड आणि व्हिडीओसह ब्राऊझर्सवर नीट चालत आहेत, हे सुनिश्चित करा.
- **पुरेशी डिव्हायसेस नाहीत?** पेअर प्रोग्रॅमिंग वापरा. जेंव्हा प्रतियोगी जोडीने काम करतात, तेंव्हा ते एकमेकांना मदत करतात आणि त्यामुळे आयोजकांवर कमी अवलंबून राहतात. संगणकशास्त्र के परस्पर सहकार्याने करण्याचे आणि सामाजिक असल्याचे याने समजते.
- तुम्ही निवडलेली ट्युटोरीयल्स साऊंडसह सर्वोत्तम होणार असतील तर **तुमच्या सहभाग्यांना हेडफोन्स पुरवा** किंवा सहभाग्यांना त्यांचे हेडफोन्स आणायला सांगा.
- **कमी बँडविड्थ आहे?**कार्यक्रमाच्या सुरुवातीला व्हिडीओ दाखवण्याचे नियोजन करा, म्हणजे प्रत्येक सहभागी स्वत:चे व्हिडीओज डाऊनलोड करणार नाही. किंवा अनप्लग्ड / ऑफलाईन कृती करून पहा.

#### व्हर्च्युअल कार्यक्रम:

जर तुमचा कार्यकम व्हर्च्युअल होणार असेल तर कार्यक्रमापूर्वी तुम्हाला तुमचा कॉन्फरन्स प्लॅटफॉर्म ठरवावा लागेल (आणि त्याची चाचणी करावी लागेल). याचा तुम्हाला किती विद्यार्थ्यांना आरामात सहभागी करून घेता येईल, यावर परिणाम होऊ शकतो, त्यामुळे वर्गाला आमंत्रित करण्यापूर्वी किंवा तुमच्या कार्यक्रमाचा प्रचार करण्यापूर्वी हे आधीच ठरवणे सर्वोत्तम आहे. लांबून अवर ऑफ कोड करण्याच्या कल्पनांसाठी,[ व्हर्च्युअल अवर ऑफ कोड कार्यक्रमाच्या](https://hourofcode.com/us/how-to/virtual) टिप्स वाचा.

### 4. एक कृती निवडा 

आम्ही सर्व वयोगटांसाठी आणि अनुभवाच्या पातळ्यांसाठी अनेक गंमती, विद्यार्थी-मार्गदर्शित ट्युटोरीयल्स पुरवतो. स्व-मार्गदर्शित ट्युटोरीयल्स करून पाहणे विद्यार्थ्यांमध्ये लोकप्रिय आहे, तरीही तुम्ही सर्वांना एकत्र पाहण्यासाठी [प्रेरणादायी व्हिडीओ](https://hourofcode.com/us/promote/resources#videos) लावून कार्यक्रमाची सुरुवात करू शकता.

<a href="https://hourofcode.com/us/learn">कृती पहा</a> आणि तुम्हाला तुमच्या सगळ्या पाहुण्यांसाठी एकच ट्युटोरीयल निवडायचे आहे का प्रत्येक विद्यार्थ्याला आपापले निवडू द्यायचे आहे, ते आधीच ठरवा. **सर्व अवर ऑफ कोड कृतींच्या** तयारीसाठी कमीत कमी वेळ लागतो आणि त्या स्व-मार्गदर्शित आहेत- त्यामुळे मुलांना स्वत:च्या वेगाने आणि कौशल्यानुसार काम करता येते.

[![](/images/tutorials.png)]({{ urls/learn }})

तुम्ही तुमच्या कार्यक्रमाची पक्की रूपरेषा ठरवल्यावर, तुम्ही विद्यार्थ्यांना, शाळेला किंवा अधिक मोठ्या समुदायाला आमंत्रित करणे सुरू करू शकता. तुमचे नाते असलेल्या एखाद्या स्थानिक शाळेपासून सुरुवात करण्याही आम्ही शिफारस करत आहोत किंवा अवर ऑफ कोड कार्यक्रमांचा [आमचा नकाशा](https://hourofcode.com/us/map) पहा.

<a id="celebrate"></a>

### 5. साजरे करा

[![](/images/fit-600/Marketing/2018_HoC-391.jpg)]({{ urls/learn }})

विद्यार्थ्यांनी किंवा पाहुण्यांनी त्यांचा अवर ऑफ कोड पूएन केल्यावर, वेळ असते त्यांचे यश साजरे करण्याची. तुमचा कार्यक्रम अधिक मजेदार बनवण्यासाठी इथे काही कल्पना दिल्या आहेत:

- सह्भाग्यांसाठी आणि विद्यार्थ्यांसाठी [प्रमाणपत्रे शेअर करा.]({{ urls/certificates }})
- ["मी अवर ऑफ कोड केला!"]({{ promote/resources_stickers }}) असे लिहिलेले स्टिकर्स छापा किंवा [Code.org अमेझॉन स्टोअरवर](https://code.org/shop) इतर बक्षिसे आणि स्वॅग शोधा.
- या घटनेची छायाचित्रे आणि व्हिडीओ सोशल मेडिया (समाज माध्यमे) वर उपलब्ध करावी. #HourOfCode आणि @codeorg हे वापरून तसे केल्यास तुमचे यशसुद्धा उठून दिसेल!

* * *

<a id="promote-hour-of-code"></a>

## अवर ऑफ कोडचा प्रचार करा

मदत करण्याचा एक सर्वोत्तम मार्ग म्हणजे अवर ऑफ कोडचा प्रचार आणि प्रसार करणे.

[![](/images/fit-600/Marketing/g8TUlHzF.jpeg)]({{ urls/learn }})

### 1. तुमच्या कार्यक्रमाची नोंदणी करा

When you [sign up your Hour of Code event](/events), you’ll receive helpful email communications with news and tips for hosting a successful Hour of Code. त्यामुळे तुम्ही स्थानिक शाळांना किंवा पालकांना तुम्ही त्यांच्याजवळ कार्यक्रम होस्ट करत आहात, हेसुद्धा समजेल.

### 2. सोशल मिडीयावर पोस्ट करा

सोशल मिडीयावर पोस्ट करण्यासाठी हा नमुना मजकूर वापरून संगणक शास्त्र चळवळीबद्दलची जागरुकता वाढवा आणि तुमच्या कर्मचाऱ्यांशी शेअर करा.

#### अवर ऑफ कोड सामान्य घोषणा

- संगणक शास्त्र आपले जग बदलत आहे. एका #HourOfCode सह सुरुवात करून तुमच्या विद्यार्थ्यांना या बदलाचा भाग होण्यासाठी मदत करा. https://hourofcode.com/
- तंत्रज्ञानाचा फक्त वापर करू नका—तर ते कसे बनवायचे ते शिका. कोणालातरी #HourOfCode सुरू करण्यासाठी मदत करा. https://hourofcode.com/

#### सांख्यिकी

- यूएस शाळांपैकी केवळ 53% संगणक विज्ञान शिकवतात हे तुम्हाला माहीत आहे का? प्रत्येक विद्यार्थ्याला #HourOfCode https://hourofcode.com/ शिकण्याची संधी द्या
- अमेरिकेत केवळ 26% सॉफ्टवेअर व्यावसायिक स्त्रिया आहेत. अधिक तरुण स्त्रियांना #HourOfCode https://hourofcode.com/ सह संगणक शास्त्राचा परिचय करून द्या. 
- कॉम्प्युटिंगचे अमेरिकेतील 67% जॉब्ज तंत्रज्ञान क्षेत्रात नाहीत. #HourOfCode सह संगणक शास्त्राचा मानक अभ्यासक्रमात समावेश करण्यासाठी मदत करा https://hourofcode.com/ 

#### तुमचा स्वत:चा तयार करा

- एक #HourOfCode तुम्हाला [तुमची स्वत:ची कथा लिहा] घेऊन जाऊ शकतो. https://hourofcode.com/ वर .
- मी #HourOfCode ला पाठिंबा देतो कारण [तुमचे विचार लिहा]. आमच्यात सहभागी व्हा, येथे https://hourofcode.com/

#### इंजिनीअरसाठी-विशिष्ट

- जर कोडच्या पहिल्याच ओळीने तुमच्या आयुष्यात बदल घडवून आणलेला असेल तर तुमच्या जवळच्या विद्यार्थ्यांना त्यांचा पहिला #HourOfCode लिहायला मदत करा. https://code.org/volunteer
- जर तुम्ही कोड करायला शिकला असाल तर—तुमची कथा काय आहे? तुमच्या जवळच्या विद्यार्थ्याला त्याच्या पहिल्या #HourOfCode द्वारे प्रेरित करा https://code.org/volunteer

तुमच्या कार्यक्रमाचा तुमच्या समुदायात प्रचार करण्यासाठी पोस्टर्स, व्हिडीओज, स्टिकर्स आणि इतर मार्गांबद्दल <a href="https://hourofcode.com/promote/resources#posters">अधिक जाणून घ्या</a>.

* * *

<a id="support-hour-of-code"></a>

## अवर ऑफ कोडला मदत करण्याचे इतर काही मार्ग

[![](/images/fit-600/Marketing/girl-strong-coding.png)]({{ urls/learn }})

- [Code.org स्वॅग](https://store.code.org/) घालून जागरुकता वाढवा. (मिळणारे सर्व पैसे अधिक विद्यार्थ्यांना संगणक शास्त्राला परेश देण्यासाठी मदत करण्याकरता वापरले जातात.)
- जेव्हा तुम्ही [AmazonSmile](https://code.org/donate/amazonsmile).वर खरेदी करता तेव्हा Code.org ला लाभ मिळण्याची निवड करा. 
- संगणक शास्त्राचे महत्व विषद करणारी आणि याविषयाचा प्रसार करण्यास कर्मचाऱ्यांना प्रोत्साहित करणारे इमेल, सर्वांना पाठवण्याची विनंती तुमच्या सीइओंना करा.
- [दान मोहिमेत](https://medium.com/@codeorg/how-a-haircut-happy-hour-turned-into-a-fundraiser-for-code-org-1952b197faa2) सहकाऱ्यांसह थोडी मजा करा.
- प्रत्येक विद्यार्थ्याला संगणक शास्त्र शिकण्याची संधी मिळेल, हे सुनिश्चित करण्यासाठी [या याचिकेवर स्वाक्षरी करा](https://code.org/promote).
- Code.org ला [दान करा](https://code.org/donate) म्हणजे आम्ही आमची शैक्षणिक संसाधने सर्वांसाठी विनामूल्य आणि उपलब्ध ठेवू शकू.

Code.org आणि अवर ऑफ कोडला कशी मदत करायची, याबद्दच्या अधिक सल्ल्यांसाठी [Code.org/Help](https://code.org/help) येथे भेट द्या

* * *

<a id="faq"></a>

## स्वयंसेवेबद्दल वारंवार विचारले जाणारे प्रश्न

### माझ्याशी अजून कोणत्याही शिक्षकाने संपर्क साधलेला नाही. मला तरीही स्वयंसेवक म्हणून काम करता येईल का?

स्थानिक शाळा शोधण्याचा प्रयत्न करा आणि प्राचार्य/शिक्षक/फ्रंट ऑफिसला फोन करून तुम्ही कशी मदत करू शकता, ते विचारा.  


### वर्गातील भेटीला किती वेळ लागेल?

वर्गात प्रत्यक्ष भेटीसाठी सामान्यपणे 60-90 मिनिटे लागतात तर व्हर्च्युअल वर्गाची भेट सामान्यपणे 20-30 मिनिटे चालते.  


### अवर ऑफ कोड उपक्रम कोणत्या वयोगटासाठी योग्य आहे?

Code.org आणि आमचे भागीदार सर्व इयत्ता पातळ्यांच्या (बालवाडी-12) आणि सर्व पार्श्वभूमीच्या विद्यार्थ्यांसाठी सर्व अवर ऑफ कोड कृती तयार करतात. सर्व जण - अगदी प्रौढ व्यक्तीसुद्धा खेळाची मजा लुटू शकतात!   


### माझी तांत्रिक स्वयंसेवक किंवा पाहुणा वक्ता म्हणून कशी निवड होईल?

शिक्षक आमच्या [स्वयंसेवक नकाशा](https://code.org/volunteer/local) मध्ये स्वयंसेवकांना शोधत असतील. तुमची प्रोफाईल शक्य तितकी पूर्ण करायचा प्रयत्न करा म्हणजे शिक्षकांनी तुमची निवड करायची शक्यता वाढेल. तुम्हाला कोणत्या प्रकारे स्वयंसेवक म्हणून काम करायचे आहे, याचे तुमचे काही प्राधान्य असल्यास, उदा. पाहुणा वक्ता होणे किंवा तांत्रिक मदत म्हणून काम करणे तर ते तुमच्या प्रोफाईलच्या वर्णनात नमूद करा.   


निवड झाल्यावर, शिक्षक तुमच्याशी स्वयंसेवक प्लॅटफॉर्मद्वारे संपर्क साधतील (आम्ही तुमचा ईमेल पत्ता शिक्षकाशी कधीही शेअर करणार नाही). जर तुम्हाला अनेक शिक्षकांकडून विनंत्या येत असतील तर तुम्ही शिक्षकाच्या कोणत्याही इमेलमध्ये सर्वात खाली दिलेल्या लिंकवर क्लिक करून तुमची प्राधान्ये कधीही अपडेट करू शकता आणि तुमची माहिती संपादित करू शकता किंवा सदस्यता रद्द करू शकता.   


[<button>स्वयंसेवक होण्यासाठी साईन अप करा</button>]({{ urls/volunteer }})