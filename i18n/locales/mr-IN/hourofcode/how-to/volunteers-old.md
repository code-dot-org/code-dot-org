---
title: कोडचा तास स्वयंसेवकांसाठी "कसे करावे” मार्गदर्शिका
---

{{ signup_button }}

# स्वयंसेवकांसाठी मार्गदर्शक पुस्तिका
### आजच वर्गात बदल घडवून आणा!

***

## स्वयंसेवक का व्हायचे?
पूर्वीच्या स्वयंसेवकांचे काही अभिप्राय पहा:

- "माझ्या अनुभवाचा सर्वोत्कृष्ट भाग असा होता की संपूर्ण वर्ग स्त्रिया आणि बिगर-गौरवर्णीय व्यक्तींचा होता. संगणकीय उद्योगाच्या उज्वल भवितव्यासाठी या सगळ्या मुलांपर्यंत पोचण्याची संधी मिळणे आणि या विषयाविषयी त्यांच्यामध्ये रुची निर्माण करणे महत्त्वाचे आहे."
- "विशेषत: लहान मुलींना तंत्रज्ञानाविषयी प्रोत्साहित करताना मला फार मजा आली. असे वाटले की मी माझ्या स्थानिक भागातील पुढच्या पिढीला मदत करत आहे."
- "सगळी मुले अतिशय उत्तेजित झाली आहेत हे पाहून मला फार आनंद होत होता. शिक्षकांच्या लक्षात आलेली एक छान गोष्ट म्हणजे जे विद्यार्थी शैक्षणिकदृष्ट्या फार पुढे नाहीत असे काही विद्यार्थी डेव्हलपरसारखा विचार करण्यात चांगली कामगिरी करत होते आणि इतरांना मदत करत होते - आणि त्यांना आत्मविश्वास देत होते."

## कोणीही स्वयंसेवक होऊ शकते
### तंत्रज्ञानातील स्वयंसेवक आणि वक्ते:
तुमचे संगणक शास्त्र किंवा तंत्रज्ञानाशी नाते आहे का? जर तुम्ही सॉफ्टवेअर इंजिनीअरींग मध्ये किंवा तंत्रज्ञानविषयक कंपनीत कोणत्याही पदावर (गैर-इंजिनीअर किंवा इंजिनीअरींग) काम करत असाल किंवा तुम्ही संगणक शास्त्राचे अभ्यासक्रम केलेले असतील तर तुम्ही विद्यार्थ्यांना प्रेरित करण्यासाठी मदत करू शकता!    अनेक विद्यार्थी तंत्रज्ञान उद्योगात काम करणाऱ्या कोणालाही कधीच भेटलेले नसतील आणि आमच्या शिक्षकांना त्यांच्या वर्गाला व्यावसायिक लोकांशी आणि विद्यापीठातील विद्यार्थ्यांशी जोडायला आवडते.

तुम्ही वर्गात पाहुणे वक्ते म्हणून येऊ शकता किंवा शिक्षकांना उपक्रम घेण्यात मदत करू शकता. विद्यार्थ्यांना संगणक शास्त्र शिकणे सुरू ठेवण्याची प्रेरणा देण्यासाठी स्थानिक वर्गाला भेट द्या.
<br>
<br>

<a href="https://code.org/volunteer"><button>तांत्रिक स्वयंसेवक होण्यासाठी आजच साईन अप करा!</button>

<br>
<br>

### संधीचा विस्तार करण्याबद्दल जिव्हाळा असलेले कोणीही:
तुमचा असा विश्वास आहे का की संगणक शास्त्र शिकल्यामुळे विद्यार्थ्यांसाठी संधीचे दरवाजे खुले होतात? स्थानिक वर्गात मदत करा किंवा शाळेनंतरचा कार्यक्रम आयोजित करा! अवर ऑफ कोड होस्ट करण्यासाठी तुम्हाला संगणक शास्त्राची कोणतीही पार्श्वभूमी असणे गरजेचे नाही. आणि केवळ मदत देऊ करण्यामुळे तुमच्या मुलांचे शिक्षक, मित्र किंवा क्लब यांना एक तास प्रयत्न करण्यासाठी प्रोत्साहन मिळेल.

### तुम्ही कशी सुरुवात कराल?

1. तुमच्या मुलाच्या शिक्षकांना  [हे इमेल पाठवा]({{ promote/help_schools }}) आणि अवर ऑफ कोड घेण्यासाठी मदत देऊ करा.
2. एखादा स्थानिक शाळेत शाळा झाल्यावर अवर ऑफ कोड होस्ट करण्याची ऑफर द्या. तुमच्या नियोजनाला मदत करण्यासाठी [हे "कसे करावे" मार्गदर्शक वापरा]({{ urls/how_to_guide }}).

## तुमच्या सहकाऱ्यांना स्वयंसेवक म्हणून नियुक्त करा
तुमच्या मित्रांना आणि सहकाऱ्यांना अवर ऑफ कोडबद्दल सांगा. हजारो शिक्षक स्वयंसेवक शोधत आहेत, त्यामुळे त्यांना [स्वयंसेवक म्हणून नावनोंदणी करायला सांगा](https://code.org/volunteer). तुमच्या नियोक्त्याला सहभागी व्हायला सांगा. सगळयांनी सहभागी व्हावे म्हणून तुमच्या व्यवस्थापकाला किंवा सीईओला [हे इमेल पाठवा.]({{ promote/sample_emails }})

## तयारी कशी करावी
- वर्गाचे लक्ष केंद्रित करण्यासाठी आणि विद्यार्थ्यांचा अवर ऑफ कोड करण्याची उत्सुकता वाढवण्यासाठी दाखवण्याकरता  [एक व्हिडीओ निवडा.]({{ promote/videos }})
- आढावा, वेळापत्रक, तयारीचे साहित्य आणि प्रचाराचे साहित्य असलेले [अवर ऑफ कोड स्वयंसेवकांसाठी टूलकीट](/files/hoc-volunteer-toolkit.pdf) पहा.   तुमच्या स्वयंसेवेच्या अनुभवासाठी तुम्ही तयार असण्याकरता आवश्यक असलेले सर्व काही!
- जर तुम्ही तुमच्या सत्राच्या दरम्यान ट्युटोरीयल करणार असाल, तर निदान एक [अवर ऑफ कोड ट्युटोरीयल]({{ urls/learn }}) करण्याचा प्रयत्न करण्यात 30 मिनिटे घालवा.
- जर तुम्ही एखाद्या शाळेला भेट देणार असाल तर काही पार्श्वभूमी तपासणी असेल तर ती किंवा आवश्यक कागदपत्रांची पूर्तता करा.
- विद्यार्थ्यांशी कसा संवाद साधावा याबद्दल [या टिप्स पहा](https://code.org/files/CSTT_Volunteers.pdf).
- #HourOfCode बद्दलच्या फेसबुक, ट्विटर, इन्स्टाग्राम आणि टम्बलरवरील संवादात सहभागी व्हा.
- तुम्ही तुमच्या सत्रात कशाबद्दल बोलण्याचे नियोजन करत आहात, याची चर्चा करण्यासाठी तुमच्या शिक्षकांशी कनेक्ट करा.
- जर तुम्ही व्हर्च्युअल स्वयंसेवक असाल तर आधीच तुमचे A/V आणि स्क्रीन शेअरिंग क्षमता तपासून पहा.

## अवर ऑफ कोड कार्यक्रमाचा दिवस
तुम्ही अवर ऑफ कोड कार्यक्रम होस्ट करत असता तेव्हा तुमच्या दिवसासाठी मार्गदर्शक म्हणून खाली दिलेली नमुना कृतीपत्रिका पहा. त्यापूर्वी तुमच्या कार्यक्रमाच्या दिवशी तुम्ही शाळेत साईन इन केल्याचे आणि तुमच्या शिक्षकांना अभिवादन केल्याचे सुनिश्चित करा. त्या दिवसाच्या मान्य झालेल्या वेळापत्रकाची पुष्टी करा आणि बोलण्याच्या काही मुद्द्यांची चर्चा करायची असल्यास ती करा.

### नमुना कृतीपत्रिका:

| वेळ          | कृतीपत्रिका विषय                                                                                                                                                                                                                                                                                                                                                                           |
| ------------ | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
| 1-5 मिनिटे   | [प्रेरणादायी व्हिडीओ दाखवा]({{ promote/videos }}).                                                                                                                                                                                                                                                                                                                                         |
| 5-10 मिनिटे  | तुमचा परिचय करून द्या आणि विद्यार्थ्यांबद्दल अधिक जाणून घ्या:</ul><li>तुम्ही काय काम करता, तुम्ही काय करता आणि तुम्हाला तुमच्या कामातले काय सर्वांत जास्त आवडते?</li><li>कशाने किंवा कोणी तुम्हाला प्रेरणा दिली?</li><li>तुम्हाला संगणक शास्त्रात कशामुळे स्वारस्य निर्माण झाले?</li><li>तुम्हाला कोणी मार्गदर्शक होता का?</li><li>तंत्रज्ञानाचा सगळ्यांवर कसा परिणाम होतो याबद्दलची कथा शेअर करा.</li><br>विद्यार्थ्यांना प्रश्न विचारा आणि प्रश्नोत्तरांसाठी वेळ ठेवा.</br> <li> कोणत्या कामात त्यांना स्वारस्य आहे, त्यांची आवडती टेक गॅजेट्स किंवा अॅप्स कोणती आहेत आणि ती कशी तयार केली आहेत, असे त्यांना वाटते? </li><li> विद्यार्थ्यांना तुम्हाला काही प्रश्न विचारायचे आहेत का?</ul> |
| 30-60 मिनिटे | **कोड!**सगळीकडे फिरा, प्रश्नांची उत्तरे द्या आणि अवघड कोड्यांमध्ये त्यांना मार्गदर्शन करा. विद्यार्थ्यांना थेट उत्तर न देण्याचा प्रयत्न करा, त्याऐवजी, त्यांना प्रश्न विचारायचा प्रयत्न करा म्हणजे तेच काय चुकले याचे उत्तर देऊ शकतील आणि विद्यार्थ्यांना काही प्रश्न असतील तर त्यांना एकमेकांना ते विचारायला प्रोत्साहन द्या. एकमेकांकडून शिकणे ही शिकण्याची एक चांगली संधी आहे.          |
| 1-3 मिनिटे   | सगळ्यांचे आभार माना आणि प्रेरणादायी शब्दात समारोप करा. तुमच्या कंपनीचा काही स्वॅग असेल तर वाटा (स्टिकर्स मस्त असतात)!                                                                                                                                                                                                                                                                      |
| नंतर         | **दीर्घकाळ टिकणारा बदल घडवा:** अवर ऑफ कोडचे संपूर्ण संगणक शास्त्र अभ्यासक्रमात रूपांतर करण्याबद्दल शिक्षकांशी बोला! तुमच्या शिक्षकांसह [code.org/yourschool](https://code.org/yourschool) वर जा आणि आज शाळेत काय शिकवले जाते हे भरा आणि त्यांच्या वर्गात संगणक शास्त्र आणायची प्रतिज्ञा घेण्यासाठी त्यांना प्रोत्साहन द्या.                                                                |

### कार्यक्रमानंतर:
- तुमचे फोटो आणि कथा  Code.org बरोबर giving@code.org वर शेअर करा.
- तुमच्या कंपनीच्या स्वयंसेवक ट्रॅकिंग पोर्टलवर तुमचे स्वयंसेवेचे तास भरायचे लक्षात ठेवा.
- तुमच्या अनुभवाबद्दल सोशल मिडीयावर #HourOfCode वर शेअर करा!
- जर  तुम्ही कार्यक्रमाच्या दरम्यान **विशेषत: विद्यार्थ्यांबरोबर** , फोटो/व्हिडीओ घेतले असतील आणि तुम्हाला तुमच्या कथा सोशल मिडीयावर पोस्ट करायच्या असतील तर तुम्ही शिक्षकांची/पालकांची परवानगी घेतल्याचे सुनिश्चित करा.
- आणि एका महिन्याने पुन्हा संपर्क साधा: शिक्षकांना संगणक शास्त्राचा अभ्यासक्रम देऊ करण्यात स्वारस्य आहे का? त्यांना हे करण्यासाठी [संसाधने आणि व्यावसायिक अध्ययन संधी शेअर करून मदत करा](https://code.org/yourschool).

## तुमची तांत्रिक स्वयंसेवक किंवा पाहुणा वक्ता म्हणून कशी निवड होईल?
- शिक्षक आमच्या [स्वयंसेवक नकाशा](https://code.org/volunteer/local) मध्ये स्वयंसेवकांना शोधत असतील.
- तुमची प्रोफाईल शक्य तितकी पूर्ण करायचा प्रयत्न करा म्हणजे शिक्षकांनी तुमची निवड करायची शक्यता वाढेल.
- या फॉर्मद्वारे शिक्षक तुमच्याशी संपर्क साधतील (तुमचा ईमेल पत्ता कधीच शिक्षकांना दिला जात नाही). *जर तुम्हाला अनेक शिक्षकांकडून विनंत्या येत असतील तर तुम्ही शिक्षकाच्या कोणत्याही इमेलमध्ये सर्वात खाली दिलेल्या लिंकवर क्लिक करून तुमची प्राधान्ये कधीही अपडेट करू शकता आणि तुमची माहिती संपादित करू शकता किंवा सदस्यता रद्द करू शकता.*

## अवर ऑफ कोडसाठी स्वयंसेवक म्हणून काम करण्याबद्दल वारंवार विचारले जाणारे प्रश्न

### माझ्याशी अजून कोणत्याही शिक्षकाने संपर्क साधलेला नाही. मला तरीही स्वयंसेवक म्हणून कसे काम करता येईल?
स्थानिक शाळा शोधण्याचा प्रयत्न करा आणि प्राचार्य/शिक्षक/फ्रंट ऑफिसला फोन करून तुम्ही कशी मदत करू शकता, ते विचारा.

### वर्गातील भेटीला किती वेळ लागेल?
वर्गात प्रत्यक्ष भेटीसाठी सामान्यपणे 60-90 मिनिटे लागतात तर व्हर्च्युअल वर्गाची भेट सामान्यपणे 20-30  मिनिटे चालते.

### अवर ऑफ कोड उपक्रम कोणत्या वयोगटासाठी योग्य आहे?
Code.org आणि आमचे भागीदार सर्व इयत्ता पातळ्यांच्या (बालवाडी-12) आणि सर्व पार्श्वभूमीच्या मुलांना आणि मुलींना सहभागी करून घेण्यासाठी सर्व अवर ऑफ कोड कृती तयार करतात. सर्व जण - अगदी प्रौढ व्यक्तीसुद्धा खेळाची मजा लुटू शकतात!



{{ signup_button }}
