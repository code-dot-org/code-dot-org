---
title: Hour of Code คู่มือวิธีดำเนินการสำหรับอาสาสมัคร
---

# วิธีการเป็นอาสาสมัครให้กับโรงเรียนหรือชั้นเรียน

### ครูนับพันคนกำลังมองหาอาสาสมัครเพื่อเสริมสร้างแรงบันดาลใจให้กับนักเรียน ลงมือทำตอนนี้ได้เลย!

[<button>ลงทะเบียนเป็นอาสาสมัคร</button>]({{ urls/volunteer }})

* * *

แนวคิดเชิงคำนวณจะช่วยเสริมทักษะด้านการแก้ไขปัญหา ตรรกะและความคิดสร้างสรรค์ และเทคโนโลยีกำลังจะเข้ามาเปลี่ยนแปลงทุกอุตสาหกรรมบนโลกใบนี้ ไม่เพียงแต่เรียนรู้วิธีใช้แต่นักเรียนยุคปัจจุบันจึงควรเรียนรู้วิธีการสร้างเทคโนโลยีไปด้วย

Hour of Code หนึ่งชั่วโมงแห่งการแนะนำให้รู้จักกับวิทยาการคอมพิวเตอร์ที่ออกแบบมาเพื่อลดความซับซ้อนให้กับสิ่งที่เรียกว่า "โค้ด" พร้อมแสดงให้ทุกคนได้เห็นว่าใครๆก็สามารถเรียนรู้พื้นฐานและเข้ามามีส่วนร่วมในด้านวิทยาการคอมพิวเตอร์ได้ คุณสามารถสร้างความสนใจเกี่ยวกับวิทยาการคอมพิวเตอร์พร้อมทั้งเป็นอาสาสมัครเพื่อสร้างแรงบันดาลใจให้กับนักเรียนในการทดลองใช้วิทยาการคอมพิวเตอร์ โดยเฉพาะอย่างยิ่งเยาวชนหญิงและนักเรียนในพื้นที่ห่างไกลได้

- [ใครบ้างที่สามารถเป็นอาสาสมัครได้?](#who-can-volunteer)
- [ทำไมต้องอาสา?](#why-volunteer)
- [มีการคัดเลือกอาสาสมัครด้วยวิธีใด?](#selection)
- [ถ้าหากต้องการเป็นอาสาสมัครในโรงเรียนที่เลือกเองได้หรือไม่?](#choose-a-school)
- [วิธีเตรียม](#how-to-prepare)
- [เมื่อคุณจัดงานอีเวนต์](#hosting-an-event)
- [กระจายข่าวเกี่ยวกับ Hour of Code](#promote-hour-of-code)
- [อีกหลากหลายวิธีในการสนับสนุน Hour of Code](#support-hour-of-code)
- [คำถามที่พบบ่อยสำหรับอาสาสมัคร](#faq)

ไม่ว่าจะเป็นอาสาสมัครแบบเสมือนจริง แบบพบปะหรือผ่านทางบริษัทที่คุณทำงานอยู่ ความพยายามและมุ่งมั่นที่คุณมีนั้นก็สามารถสร้างความเปลี่ยนแปลงให้กับมุมมองของนักเรียนที่มีต่อวิทยาการคอมพิวเตอร์รวมทั้งศักยภาพของตนเองได้ โปรดดูที่ [คู่มือเกี่ยวกับการเป็นอาสาสมัครหากคุณยังมีข้อสงสัย]({{ localized_files/hoc_volunteer_toolkit }})

* * *

<a id="who-can-volunteer"></a>

## ใครบ้างที่สามารถเป็นอาสาสมัครได้?

บุคคลที่มีความหลงใหลเกี่ยวกับการศึกษาด้านวิทยาการคอมพิวเตอร์และการเพิ่มความหลากหลายในเทคโนโลยีสามารถเป็นอาสาสมัครได้ทุกคน! เรามีความยินดีที่จะได้พบกับอาสาสมัครจากประสบการณ์ทุกรูปแบบ Hour of Code อัดแน่นไปด้วยกิจกรรมหลากหลายรูปแบบสำหรับบุคคลทุกเพศ วัยและทุกระดับทักษะ เพราะฉะนั้นถึงคุณไม่ใช่ผู้เชี่ยวชาญในด้านการเขียนโปรแกรม คุณก็สามารถเป็นเป็นอาสาสมัครได้!

คุณสามารถเป็นวิทยากรรับเชิญในชั้นเรียนหรือช่วยครูดำเนินกิจกรรมต่างๆได้ [ลงทะเบียนวันนี้](https://code.org/volunteer) เพื่อสร้างแรงบันดาลใจในการเรียนรู้เกี่ยวกับวิทยาการคอมพิวเตอร์ให้กับนักเรียน

* * *

<a id="why-volunteer"></a>

## ทำไมต้องอาสา?

วิทยาการคอมพิวเตอร์เป็นสาขาวิชาที่ได้รับการบัญญัติไว้ในศตวรรษที่ 21 ทว่า โรงเรียนส่วนใหญ่ยังไม่ได้สอนเรื่องนี้อย่างจริงจัง One Hour of Code อาจเป็นที่สุดในการเข้าถึงวิทยาการคอมพิวเตอร์ที่นักเรียนเหล่านี้ได้รับในปีการศึกษาที่กำหนดก็เป็นได้ และด้วยการเป็นอาสาสมัครของคุณในครั้งนี้ก็จะทำให้ครูหลายๆท่านสามารถนำ CS เข้ามาในชั้นเรียนได้อย่างง่ายดายยิ่งขึ้น

[![](/images/fit-600/Marketing/HoC-2015-ACE-HS--42.jpg)]({{ urls/learn }})

ดูความคิดเห็นจากอาสาสมัครคนก่อนๆ:

- "ส่วนที่ดีที่สุดของประสบการณ์ของฉันคือ ทั้งชั้นเรียนนี้เป็นผู้หญิงและคนผิวสี มันเป็นสัญญาณที่ดีต่ออุตสาหกรรมของเราที่จะมีโอกาสได้เข้าถึงและทำให้เด็กเหล่านี้ตื่นเต้น"
- "ชอบเป็นพิเศษที่ได้ส่งเสริมให้เด็กผู้หญิงรู้เทคโนโลยี รู้สึกเหมือนว่าฉันได้ช่วยคนรุ่นต่อไปในพื้นที่ท้องถิ่นของฉัน"
- "ฉันชอบมากที่ได้เห็นว่าเด็กๆตื่นเต้นขนาดไหน สิ่งที่น่าสนใจคือครูผู้สอนทั้งหลายจะเห็นได้ว่านักเรียนที่ไม่ถนัดด้านวิชาการมักจะมีความคิดอย่างนักพัฒนาและเก่งในด้านช่วยเหลือผู้อื่นซึ่งนั่นเป็นสิ่งที่ทำให้พวกเขามั่นใจ"

[<button>ลงทะเบียนเป็นอาสาสมัคร</button>]({{ urls/volunteer }})

* * *

<a id="selection"></a>

## มีการคัดเลือกอาสาสมัครด้วยวิธีใด?

ครูสามารถหาอาสาสมัครได้จาก [โครงข่ายอาสาสมัคร](http://code.org/volunteer/local) ในกรณีที่คุณอยู่ใกล้กับชั้นเรียนนั้นๆ ครูจะทำการตรวจสอบประวัติของคุณจากโครงข่ายเพราะฉะนั้นเราขอให้คุณใส่ข้อมูลประวัติให้สมบูรณ์มากที่สุดเพื่อเพิ่มโอกาสที่จะได้รับการติดต่อจากครู

[![](/images/fit-600/Marketing/2018_HoC-489-resized.jpg)]({{ urls/learn }})

เมื่อเลือกได้แล้ว ครูจะทำการติดต่อคุณผ่านทางแพลตฟอร์มอาสาสมัคร (ครูจะไม่ทราบอีเมลของคุณ) หารือกับครูเพื่อกำหนดแนวทางที่ดีที่สุดในการเข้าร่วมอีเวนต์รวมถึงวิธีการเข้าร่วมว่าเป็นแบบพบปะหรือเป็นอาสาสมัครแบบเสมือนจริง

ในกรณีที่คุณได้รับคำร้องจากครูหลายท่านมากเกินไป คุณสามารถอัปเดตสิ่งที่ตนเองต้องการหรือยกเลิกการรับข้อมูลได้ด้วยการคลิกลิงค์ที่อยู่ด้านล่างสุดในอีเมลคำร้องทุกฉบับ

* * *

<a id="choose-a-school"></a>

## ถ้าหากต้องการเป็นอาสาสมัครในโรงเรียนที่เลือกเองได้หรือไม่?

คุณไม่จำเป็นต้องใช้โครงข่ายอาสาสมัครในการเป็นอาสาสมัคร! จริงๆแล้ว หากคุณมีชั้นเรียนที่ต้องการจะเป็นอาสาสมัครอยู่แล้ว เราขอแนะนำให้คุณเข้าไปพบกับครูหรือฝ่ายธุรการของโรงเรียนโดยตรงได้เลย

วิธีการเริ่มต้น: - หากคุณคือพ่อแม่หรือผู้ปกครอง ให้ส่ง [อีเมลนี้](https://hourofcode.com/us/promote/resources#help-schools) ไปยังครูประจำชั้นของบุตรหลานท่าน เพื่อเสนอความช่วยเหลือในการดำเนินการ Hour of Code - ในกรณีที่คุณนั้นมีโรงเรียนที่ต้องการช่วยเหลืออยู่แล้ว ให้ไปที่เว็บไซต์ของโรงเรียนเพื่อหาข้อมูลสำหรับติดต่อผู้อำนวยการหรือรองผู้อำนวยการ ครูผู้สอนด้านเทคโนโลยีหรือวิทยาการคอมพิวเตอร์หรือแม้แต่ PTSA ของโรงเรียน อีกทั้ง คุณยังสามารถสร้างพันธมิตรกับเหล่าองค์กร เช่น Boys & Girls Clubs of America, Junior Achievement หรือ YMCA และอื่นๆอีกมากมายเพื่อร่วมกันจัดอีเวนต์ - หากคุณไม่พบโรงเรียนที่จัดกิจกรรมชั่วโมงเขียนโค้ด คุณสามารถอาสาจัดกิจกรรมนี้ร่วมกับบริษัทของคุณได้ โปรดดูรายละเอียดเพิ่มเติมและแรงบันดาลใจใน [คู่มือแนะนำสำหรับองค์กร](https://hourofcode.com/us/how-to/companies) 

* * *

<a id="how-to-prepare"></a>

## วิธีเตรียม

ไม่ว่าคุณจะเข้าร่วมอีเวนต์ Hour of Code จากระยะไกลหรือแบบพบปะ คุณก็จะได้รับประสบการณ์อันดีหากคุณได้ตระเตรียมสิ่งเหล่านี้ไว้ล่วงหน้า

[![](/images/fit-600/Marketing/4Q9A5575.jpg)]({{ urls/learn }})

### เตรียมงานกับผู้จัดงาน

หากคุณเป็นอาสาสมัครให้กับชั้นเรียนให้ปรึกษาวิธีการของสิ่งเหล่านี้กับครูไว้ก่อนล่วงหน้า:

- หน้าที่ของคุณในอีเวนต์ ในกรณีที่คุณทำงานเกี่ยวกับเทคโนโลยี คุณอาจจะถูกขอให้แชร์ประสบการณ์หรือเรื่องราวที่ได้พบมา เช่น คุณได้มาประกอบอาชีพเกี่ยวกับเทคโนโลยีได้อย่างไร? เหตุใดวิทยาการคอมพิวเตอร์จึงสำคัญกับคุณ? คุณทำหน้าที่อะไรและสิ่งนั้นเกี่ยวข้องกับเทคโนโลยีอย่างไร?
- หากคุณมีความประสงค์จะเป็นอาสาสมัครแบบพบปะ คุณต้องตรวจสอบให้แน่ใจก่อนว่าทั้งฝ่ายมีความเข้าใจข้อปฏิบัติด้านสุขภาพและความปลอดภัยที่ตรงกัน บางแห่งคุณอาจต้องเดินทางไปถึงก่อนเวลาสักเล็กน้อย ทั้งนี้ขึ้นอยู่กับระเบียบการ
- ว่าคุณประสงค์จะเป็นอาสาสมัครแบบเสมือนจริงหรือแบบพบปะ เพราะสิ่งนี้จะเป็นตัวกำหนดว่าคุณจะมีหน้าที่และปรากฎตัวในช่วงเวลาใด
- หากคุณมีความประสงค์จะเป็นอาสาสมัครแบบเสมือนจริง คุณควรปรึกษากับครูเพื่อเลือกแพลตฟอร์มวิดีโอการประชุมที่จะใช้ในอีเวนต์และทดลองใช้งานไปพร้อมกัน
- ในกรณีที่ครูได้มีการกำหนดกิจกรรมสำหรับอีเวนต์ Hour of Code ไว้ก่อนแล้ว คุณสามารถเข้าไป [สำรวจกิจกรรม](https://hourofcode.com/us/learn) เหล่านั้นล่วงหน้าได้

### คำนึงถึงผู้เข้าร่วม

- คำนึงถึงนักเรียนที่คุณจะต้องเล่าประสบการณ์ให้ฟังและสิ่งที่จะทำให้พวกเขาสนใจ ในฐานะที่เป็นอาสาสมัคร คุณสามารถช่วยให้พวกเขาได้รู้ว่าคอมพิวเตอร์และการคำนวณนั้นมีอยู่ทุกที่และพวกเขาทุกคนก็สามารถเป็นนักวิทยาการคอมพิวเตอร์ได้เช่นเดียวกัน คำนึงถึงเรื่องอายุ ภูมิหลังและเพศสภาพพร้อมเตรียมหัวข้อที่จะช่วยดึงดูดความสนใจ นี่คือคู่มือเพิ่มเติมเกี่ยวกับการสร้างแรงบันดาลใจในการเข้าร่วมให้กับ [เยาวชนหญิง](http://code.org/girls)
- สร้างความตื่นเต้นให้กับนักเรียน! หารือกับครูเพื่อเลือก [วิดีโอสร้างแรงบันดาลใจ](https://hourofcode.com/us/promote/resources#videos) ที่จะเพิ่มความสนใจและสร้างความน่าตื่นเต้นในการทำกิจกรรมใน Hour of Code
- หากคุณเป็นอาสาสมัครแบบเสมือนจริง เราขอแนะนำให้ลองทำสไลด์เป็นการนำเสนอเพื่อช่วยให้นักเรียนรู้สึกมีส่วนร่วมมากขึ้น

ต้องการข้อมูลเพิ่มเติม? [ดูเคล็ดลับเหล่านี้](https://code.org/files/CSTT_Volunteers.pdf)

* * *

<a id="hosting-an-event"></a>

## เมื่อคุณจัดงานอีเวนต์

หากคุณเป็นพิธีกรในอีเวนต์พร้อมกับชั้นเรียน โปรดลองใช้แผนการตัวอย่าง ยืนยันแผนการที่กำหนดไว้สำหรับวันจัดกิจกรรมพร้อมหารือประเด็นต่างๆ กับครูไว้ล่วงหน้า ในกรณีที่คุณเดินทางมาที่ชั้นเรียน คุณต้องลงชื่อไว้ในระเบียนของโรงเรียนและทำการทักทายครูในวันที่จัดอีเวนต์

หากคุณกำลังวางแผนจัดกิจกรรมชั่วโมงเขียนโค้ดที่บ้านหรือในชุมชน เราขอแนะนำให้ศึกษารายละเอียดต่างๆ จากวิธีดำเนินการของเราสำหรับ[ผู้ปกครอง](https://hourofcode.com/us/how-to/parents)และ[องค์กรหรือบริษัท](https://hourofcode.com/us/how-to/companies)

### 1. ดูวิดีโอวิธีการสอนนี้ <iframe width="500" height="255" src="//www.youtube.com/embed/SrnvvWDm73k" frameborder="0" allowfullscreen></iframe> 

### 2. กำหนดวันที่ รูปแบบและสถานที่สำหรับจัดอีเวนต์

ทำงานร่วมกับโรงเรียนหรือครูเพื่อหารือเกี่ยวกับสิ่งที่เหมาะสมที่สุด เราได้เห็นอีเวนต์ทั้งที่จัดขึ้นแบบ [เสมือนจริง](https://hourofcode.com/us/how-to/virtual) และจัดแบบพบปะ ที่จัดขึ้นสำหรับบุคคลทุกเพศทุกวัยโดยจัดทั้งที่สำนักงานบริษัทและในชุมชนแล้ว! คุณสามารถดูสิ่งที่[พันธมิตรองค์กร](https://medium.com/@codeorg/amazon-microsoft-google-vista-and-more-rally-to-bring-the-hour-of-code-to-students-worldwide-4641325542cf) และ [ผู้บริจาค](https://medium.com/@codeorg/how-code-orgs-corporate-supporters-helped-spread-the-love-for-2019-s-hour-of-code-73a3c088f10f) รายอื่นๆได้กระทำในอดีตเพื่อเป็นแรงบันดาลใจได้

<br />

#### ตัวอย่างกำหนดการ:

|เวลา | รายการแผนงาน | |\---\---\---\---\---\---\---\---\---\---\---\---\---\---\---\---- | \---\---\---\---\----- | |1-5 นาที | แสดง [วิดีโอสร้างแรงบันดาลใจ](https://hourofcode.com/us/promote/resources#videos)|  
|5-10 นาที | แนะนำตัวและทำความรู้จักกับนักเรียน: คุณทำงานที่ไหน คุณทำงานอะไรและสิ่งที่คุณชอบที่สุดในการทำงานคืออะไร? อะไรหรือใครที่สร้างแรงบันดาลใจให้คุณ? คุณเริ่มสนใจในวิชาวิทยาการคอมพิวเตอร์ได้อย่างไร? คุณมีที่ปรึกษาหรือไม่? ถามคำถามนักเรียนและให้เวลาสำหรับการถาม-ตอบ | |30-60 นาที | โค้ด! หากอีเวนต์ที่คุณเข้าร่วมเป็นแบบพบปะ นี่เป็นเวลาที่คุณจะต้องตอบคำถามและให้คำแนะนำนักเรียนในการแก้ปัญหายากๆ พยายามอย่าเฉลยวิธีการในทันที เเต่ลองถามคำถามนักเรียนเพื่อที่พวกเขาจะได้ตอบด้วยตัวเองว่ามีอะไรผิดปกติ และแนะนำให้นักเรียนปรึกษากันเมื่อมีคำถาม หากคุณเป็นอาสาสมัครแบบเสมือนจริง ให้ปรึกษากับครูเพื่อหาแนวทางที่ให้ผลลัพธ์ที่ดีที่สุด บางทีการกลับมาดูความคืบหน้าของสิ่งที่นักเรียนทำอีกครั้งหลังจากหมดเวลาก็อาจเป็นสิ่งที่เหมาะสม | | |1-3 นาที | กล่าวขอบคุณและกล่าวคำพูดสร้างแรงบันดาลใจเป็นการปิดท้าย แจกของที่ระลึกของบริษัท ([สติ๊กเกอร์](#celebrate) นั้นดีมาก)! | | <br />

#### ไอเดียอื่นๆเพื่อเพิ่มในอีเวนต์ของคุณ

- อธิบายวิธีที่เทคโนโลยีส่งผลต่อชีวิตของเรา ด้วยตัวอย่างที่ทั้งเด็กผู้ชายและเด็กผู้หญิงจากภูมิหลังทุกแบบจะสนให้ความสนใจ - พูดถึงเทคโนโลยีที่ช่วยชีวิต, ช่วยเหลือคน, เชื่อมต่อผู้คน
- หากว่าคุณเป็นบริษัทที่ดำเนินงานด้านเทคโนโลยี ให้กล่าวถึงความสนุกในการทดลองหรือผลิตภัณฑ์นวัตกรรมที่บริษัทกำลังทำอยู่ แต่หากไม่ใช่บริษัทเกี่ยวกับเทคโนโลยี ให้พูดคุยถึงวิธีที่บริษัทใช้เทคโนโลยีในการแก้ปัญหาและก้าวไปสู่เป้าหมาย
- เชิญวิศวกรซอฟต์แวร์จากบริษัทของคุณมาพูดเกี่ยวกับว่าทำไมพวกเขาจึงตัดสินใจเรียนวิชาวิทยาการคอมพิวเตอร์ และพูดถึงโครงการที่พวกเขากำลังทำอยู่
- หากคุณมีกลุ่มพนักงานที่จะอำนวยความสะดวกในการจัดกิจกรรมของคุณหรืออาสาสมัครกับโรงเรียนในท้องถิ่น ให้ลองสั่งซื้อเสื้อยืดแบบ [กำหนดเอง](https://www.amazon.com/stores/Code/page/8557B2A6-EBF2-4C9F-95C5-C3256FBA0220?ref_=ast_bln) สำหรับกลุ่มของคุณ

### 3. วางแผนเกี่ยวกับเทคโนโลยีที่จำเป็น

[![](/images/fit-600/Marketing/Excel-Charter-SchoolHoC-2015-stills-9.jpg)]({{ urls/learn }})

#### อุปกรณ์:

เพื่อประสบการณ์ Hour of Code ที่ดีที่สุด ควรจะมีคอมพิวเตอร์ที่เชื่อมต่อกับอินเทอร์เน็ต But you don’t need a computer for every child, and you can even do the Hour of Code without a computer at all! สำหรับกิจกรรมออฟไลน์ทั้งหลายให้ เพียงเปิดตัวกรองในส่วนเทคโนโลยีชั้นเรียนเพื่อให้แสดงตัวเลือกสำหรับ "ไม่ใช้อุปกรณ์คอมพิวเตอร์"

- **กิจกรรมแบบทดสอบ** ที่ทำในคอมพิวเตอร์หรืออุปกรณ์ใดๆ โปรดตรวจสอบให้แน่ใจว่าอุปกรณ์สามารถทำงานบนเบราว์เซอร์ได้อย่างเป็นปกติทั้งวิดีโอและเสียง
- **มีอุปกรณ์ไม่เพียงพอใช่ไหม?** ใช้โปรแกรมจับคู่ได้เลย เมื่อนักเรียนจับคู่กัน พวกเขาจะช่วยกันเองและพึ่งพาครูน้อยลง พวกเขาจะยังเห็นวิชาวิทยาการคอมพิวเตอร์เป็นสิ่งที่ช่วยเข้าสังคมและใช้ความร่วมมืออีกด้วย
- **จัดเตรียมหูฟัง** สำหรับผู้เข้าร่วมหรือขอให้เตรียมหูฟังของตนเองมาหากต้องการทดลองฟังบทเรียนที่จำเป็นต้องใช้เสียง
- **แบนวิธต่ำใช่ไหม**? ให้วางแผนแสดงวิดีโอในอีเวนต์โดยที่ผู้เข้าร่วมจะได้ไม่ต้องดาวน์โหลดวิดีโอใดๆ หรือลองจัดกิจกรรมแบบไม่ใช้อุปกรณ์ / ออฟไลน์แทน

#### อีเวนต์เสมือนจริง:

หากวางแผนที่จะจัดอีเวนต์แบบเสมือนจริง คุณจะต้องตัดสินใจเลือกแพลตฟอร์มที่จะใช้ในการจัด (และทดลองใช้งาน) ก่อนถึงวันจริง สิ่งนี้อาจส่งผลกระทบต่อจำนวนนักเรียนที่คุณสามารถรับให้เข้าร่วมได้ เพราะฉะนั้นการกำหนดจำนวนก่อนเชิญเข้าร่วมชั้นเรียนหรือก่อนประชาสัมพันธ์จึงเป็นเรื่องสำคัญ สำหรับไอเดียในการดำเนินงาน Hour of Code แบบระยะไกล โปรดอ่าน [เคล็ดลับเกี่ยวกับอีเวนต์ Hour of Code แบบเสมือนจริง](https://hourofcode.com/us/how-to/virtual)

### 4. เลือกกิจกรรม

เราได้ทำการจัดเตรียมความสนุกสนานไว้หลากหลายรูปแบบ บทสอนที่เป็นประโยชน์ต่อนักเรียนทุกวัยและทุกระดับประสบการณ์ การลองใช้บทสอนด้วยตนเองเป็นเรื่องยอดนิยมในกลุ่มนักเรียน แม้ว่าคุณต้องการจะเริ่มต้นอีเวนต์ด้วย [วิดีโอสร้างแรงบันดาลใจ](https://hourofcode.com/us/promote/resources#videos) ให้ทุกคนได้ดูไปพร้อมๆกันก็ตาม

<a href="https://hourofcode.com/us/learn">ออกสำรวจกิจกรรม</a> และตัดสินใจล่วงหน้าว่า คุณต้องการเลือกบทสอนเดียวให้แขกรับเชิญหรือให้เด็กแต่ละคนเลือกบทสอนด้วยตนเอง **ทุกกิจกรรมของ Hour of Code** ใช้เวลาเตรียมตัวน้อย เเละเน้นการนำตนเอง ทำให้ผู้เข้าร่วมสามารถเรียนรู้ได้ตามจังหวะเเละระดับทักษะของตัวเอง

[![](/images/tutorials.png)]({{ urls/learn }})

เมื่อวางแผนอีเวนต์ได้อย่างเป็นรูปเป็นร่างแล้ว จากนี้ คุณก็สามารถเริ่มเชิญนักเรียน โรงเรียนหรือชุมชนที่ใหญ่ขึ้นได้ ในส่วนนี้ เราขอแนะนำให้เริ่มจากโรงเรียนที่อยู่ใกล้ๆตัวคุณ ที่ที่คุณมีปฏิสัมพันธ์ด้วยหรือ [เลือกดูในแผนที่](https://hourofcode.com/us/map) ของอีเวนต์ Hour of Code

<a id="celebrate"></a>

### 5. ฉลอง

[![](/images/fit-600/Marketing/2018_HoC-391.jpg)]({{ urls/learn }})

หลังจากที่นักเรียนหรือแขกรับเชิญได้เข้าร่วมอีเวนต์ Hour of Code เสร็จสมบูรณ์แล้ว เวลาแห่งการเฉลิมฉลองความสำเร็จก็มาถึง นี่เป็นไอเดียเล็กๆน้อยๆที่สามารถนำไปใช้สร้างความสนุกในอีเวนต์:

- [แชร์ใบประกาศ]({{ urls/certificates }}) สำหรับผู้เข้าร่วมและนักเรียน
- [พิมพ์ "สติ๊กเกอร์ฉันจบหลักสูตร Hour of Code!"]({{ promote/resources_stickers }}) หรือทำรางวัลและแจกใน [Code.org Amazon Store](https://code.org/shop)
- แชร์รูปถ่ายและวิดีโอของกิจกรรม Hour of Code ของคุณลงในโซเชียลมีเดีย ใช้ #HourOfCode และ @codeorg เพื่อที่เราจะสามารถเห็นความสำเร็จของคุณด้วยเช่นกัน!

* * *

<a id="promote-hour-of-code"></a>

## กระจายข่าวเกี่ยวกับ Hour of Code

วิธีการช่วยเหลือที่ดีที่สุดคือการช่วยกระจายข่าวและประชาสัมพันธ์เกี่ยวกับ Hour of Code

[![](/images/fit-600/Marketing/g8TUlHzF.jpeg)]({{ urls/learn }})

### 1. ลงทะเบียนอีเวนต์

เมื่อคุณ [ลงทะเบียนอีเวนต์ Hour of Code ](/events), คุณจะได้รับการสื่อสารทางอีเมลที่มีประโยชน์พร้อมข่าวสารและเคล็ดลับในการจัดงาน Hour of Code ที่ประสบความสำเร็จ นอกจากนี้ คุณยังสามารถประชาสัมพันธ์ให้โรงเรียนหรือผู้ปกครองที่คุณรู้จักได้ทราบว่าคุณกำลังจะจัดอีเวนต์ซึ่งอยู่ไม่ไกล

### 2. โพสต์ลงบนโซเชียลมีเดีย

ช่วยส่งเสริมความสนใจเกี่ยวกับวิทยาการคอมพิวเตอร์ด้วยการใช้ตัวอย่างเนื้อหาเหล่านี้โพสต์ในโซเชียลมีเดียแล้วแชร์ให้พนักงาน

#### ประกาศทั่วไปเกี่ยวกับ Hour of Code

- วิทยาการคอมพิวเตอร์กำลังจะเปลี่ยนแปลงโลกของเรา ช่วยให้นักเรียนเป็นส่วนหนึ่งของการเปลี่ยนแปลงนี้โดยเริ่มจาก #HourOfCode. https://hourofcode.com/
- อย่าเป็นเพียงผู้ใช้เทคโนโลยี แต่จงเป็นผู้สร้าง ช่วยส่งเสริมการเริ่มต้นด้วย #HourOfCode https://hourofcode.com/

#### สถิติ

- คุณทราบหรือไม่ว่า ในอเมริกานั้นมีโรงเรียนเพียง 53% เท่านั้นที่สอนเรื่องวิทยาการคอมพิวเตอร์? เปิดโอกาสให้นักเรียนทุกคนได้เรียนรู้สิ่งนี้ #HourOfCode https://hourofcode.com/
- ในอเมริกา มีผู้หญิงที่ทำอาชีพด้านซอฟต์แวร์เพียง 26% เท่านั้น แนะนำเยาวชนหญิงให้รู้จักกับวิทยาการคอมพิวเตอร์ด้วย #HourOfCode https://hourofcode.com/
- งานด้านคอมพิวเตอร์ในอเมริกากว่า 67% นั้นไม่ได้อยู่ในส่วนของเทคโนโลยี ช่วยจัดความรู้ด้านวิทยาการคอมพิวเตอร์ให้อยู่ในหลักสูตรมาตรฐานไปกับ #HourOfCode https://hourofcode.com/

#### สร้างของคุณเอง

- #HourOfCode หนึ่งโปรเจกต์สามารถนำพาไปสู่ [fill in your story] https://hourofcode.com/
- ฉันสนับสนุน #HourOfCode เพราะ [ใส่ความคิดเห็นของคุณ] เข้าร่วมได้ที่ https://hourofcode.com

#### วิศวกรเฉพาะทาง

- หากโค้ดบรรทัดแรกเคยเปลี่ยนแปลงชีวิตคุณมาแล้ว โปรดช่วยนักเรียนรอบๆตัวคุณเขียนโค้ดแรกของตัวเองใน #HourOfCode https://code.org/volunteer
- ถ้าคุณเคยเรียนเขียนโค้ด คุณมีเรื่องเล่าไหม? เติมแรงบันดาลใจให้นักเรียนรอบตัวคุณผ่านการเขียนโค้ดตัวแรกใน #HourOfCode https://code.org/volunteer

<a href="https://hourofcode.com/promote/resources#posters">เรียนรู้เพิ่มเติม</a> เกี่ยวกับโปสเตอร์ วิดีโอ สติ๊กเกอร์และวิธีอื่นๆที่ใช้ในการประชาสัมพันธ์อีเวนต์ของคุณให้ชุมชนทราบ

* * *

<a id="support-hour-of-code"></a>

## อีกหลากหลายวิธีในการสนับสนุน Hour of Code

[![](/images/fit-600/Marketing/girl-strong-coding.png)]({{ urls/learn }})

- ประชาสัมพันธ์ด้วยการใช้ [ของที่ระลึกจาก Code.org](https://store.code.org/) (รายได้ทั้งหมดจะนำไปส่งเสริมการเข้าถึงการศึกษาด้านวิทยาการคอมพิวเตอร์ของเหล่านักเรียน)
- เลือกสิทธิประโยชน์ใน Code.org เมื่อช้อปใน [AmazonSmile](https://code.org/donate/amazonsmile)
- ขอให้ผู้บริหารส่งอีเมลองค์กรเพื่อเน้นย้ำความสำคัญของวิทยาการคอมพิวเตอร์และส่งเสริมให้พนักงานช่วยกันประชาสัมพันธ์
- ออกไปสนุกกับเพื่อนร่วมงานใน [แคมเปญการให้](https://medium.com/@codeorg/how-a-haircut-happy-hour-turned-into-a-fundraiser-for-code-org-1952b197faa2)
- [ลงนามในคำร้องนี้](https://code.org/promote) เพื่อยืนยันว่านักเรียนทุกคนควรมีโอกาสได้เรียนรู้เกี่ยวกับวิทยาการคอมพิวเตอร์
- [บริจาค](https://code.org/donate) ให้ Code.org เพื่อที่เราจะได้สามารถส่งต่อการเรียนรู้ที่ทุกคนเข้าถึงได้โดยไม่มีค่าใช้จ่าย

คำแนะนำเพิ่มเติมเกี่ยวกับการสนับสนุน Code.org และ Hour of Code โปรดไปที่ [Code.org/Help](https://code.org/help)

* * *

<a id="faq"></a>

## คำถามที่พบบ่อยสำหรับการเป็นอาสาสมัคร

### ฉันยังไม่ได้รับการติดต่อจากครูเลย ฉันจะอาสาได้อย่างไร?

ลองค้นหาโรงเรียนในท้องถิ่นและโทรศัพท์หาผู้อำนวยการ/ครู/แผนกติดต่อ และถามว่าคุณจะช่วยได้อย่างไรบ้าง  


### ใช้เวลาในห้องเรียนนานเท่าไหร่?

การเข้าร่วมชั้นเรียนแบบพบปะนั้นปกติใช้เวลา 60-90 นาที แต่หากเป็นชั้นเรียนแบบเสมือนจริงจะใช้เวลา 20-30 นาที  


### กิจกรรมใน Hour of Code เหมาะกับช่วงอายุใด?

Code.org และพันธมิตรได้ร่วมออกแบบกิจกรรมทุกกิจกรรมใน Hour of Code เพื่อที่จะเสริมสร้างการมีส่วนร่วมกับให้นักเรียนทุกช่วงวัย (อนุบาล-ม.6) จากทุกพื้นเพ ทุกๆคนแม้ไม่ใช่เด็กก็สามารถร่วมสนุกไปด้วยกันได้!  


### ฉันจะได้รับเลือกให้เป็นอาสาสมัครทางเทคนิคหรือผู้พูดรับเชิญได้อย่างไร?

ครูจะหาอาสาสมัครจาก[แผนที่อาสาสมัคร](https://code.org/volunteer/local)ของเรา พยายามทำโพรไฟล์ของคุณให้ครบถ้วนเท่าที่เป็นไปได้ เพื่อเพิ่มโอกาสที่ครูจะเลือกคุณ หากคุณมีรูปแบบการเป็นอาสาสมัครที่ชอบอยู่แล้ว เช่น เป็นวิทยากรรับเชิญหรือเป็นฝ่ายช่วยเหลือด้านเทคนิก โปรดระบุไว้ในคำบรรยายในประวัติ   


เมื่อเลือกได้แล้ว ครูจะทำการติดต่อคุณผ่านแพลตฟอร์มอาสาสมัคร (ครูจะไม่ทราบอีเมลของคุณ) ถ้าคุณได้รับคำขอมากเกินไปจากครู คุณสามารถอัพเดทการตั้งค่าของคุณโดยคลิกลิงก์ที่อยู่ด้านล่างสุดของอีเมลจากครูเพื่อแก้ไขข้อมูลของคุณหรือยกเลิก   


[<button>ลงทะเบียนเป็นอาสาสมัคร</button>]({{ urls/volunteer }})