---
title: ชุดสื่อมวลชน
---

{{ signup_button }}

# จะทำอย่างไรให้สื่อหันมาสนใจกิจกรรมชั่วโมงเขียนโค้ดของคุณ

### จุดความสนใจให้กับกิจกรรมชั่วโมงเขียนโค้ด และเชิญสื่อในพื้นที่มาร่วมหาคำตอบว่าเหตุใดโรงเรียนจึงให้ความสำคัญกับวิทยาการคอมพิวเตอร์

*ในกรณีที่สำนักข่าวและสื่อมีคำถาม โปรดติดต่อ <press@code.org>*

* * *

## เคล็ดลับที่สำคัญ

- ส่งอีเมลแจ้งสื่อต่าง ๆ ให้ทราบถึงกิจกรรมนี้ก่อนล่วงหน้า 2 สัปดาห์ ก่อนส่งอีเมลติตตามหรือติดต่อทางโทรศัพท์ในกรณีที่คุณไม่ได้รับคำตอบรับหรือปฏิเสธ
- ขอเจ้าหน้าที่ของโรงเรียนหรืออาสาสมัครถ่ายรูปเพื่อแชร์บนโลกออนไลน์หรือส่งให้กับสำนักข่าว
- เขียนถึงกิิจกรรมชั่วโมงเขียนโค้ดลงบนหน้าแรกของเว็บไซต์ของคุณ หรือในหนังสือพิมพ์ของโรงเรียน ก่อนโพสต์รายละเอียดของกิจกรรม พร้อมรูปภาพนักเรียนขณะทำกิจกรรม
- แชร์แผนการล่าสุดของคุณ ประกาศเรื่องกิจกรรมนี้และโพสต์รูปภาพในระหว่าง {{ campaign_date/year }} บน Facebook และ Twitter ติดแฮชแท็ก **#ชั่วโมงเขียนโค้ด** เพื่อให้ Code.org มองเห็นและช่วยโปรโมทกิจกรรมของคุณ

## คำแนะนำทีละขั้นตอน

### 1. วางแผนจัดกิจกรรม

- จัดประชุมเพื่อเริ่มต้นกิจกรรมชั่วโมงเขียนโค้ด
- ส่ง[จดหมาย]({{ promote/sample_emails }})ถึงผู้ปกครองนักเรียนและขอให้ช่วยประชาสัมพันธ์
- ส่ง[จดหมาย]({{ promote/sample_emails }})เชิญนายกเทศมนตรีในพื้นที่ สมาชิกสภาคองเกรส ผู้ว่าราชการ หรือนักธุรกิจผู้ทรงอิทธิพลมาร่วมงานและให้ข้อคิดแก่นักเรียน
- จัดกิจกรรมของกลุ่ม (เช่น การสาธิตกิจกรรมการเขียนโปรแกรมแบบ ‘ออฟไลน์’) หรือจัดกิจกรรมที่คิดและนำโดยนักเรียน
- เปิด[วิดีโอชั่วโมงเขียนโค้ด]({{ urls/home }})ของ Code.org หรือหนึ่งใน[วิดีโอเหล่านี้]({{ promote/videos }})เพื่อสร้างแรงบันดาลใจให้กับนักเรียน <br />

### 2. มอบหมายให้ผู้สื่อข่าวรายงานกิจกรรมวิชาการหรือกิจกรรมในพื้นที่

เช่น หนังสือพิมพ์ สถานีโทรทัศน์หรือสถานีวิทยุท้องถิ่น หรือบล็อกต่าง ๆ <br />

### 3. ติดต่อสื่อในท้องที่

วิธีติดต่อที่ดีที่สุดคืออีเมล อีเมลควรกระชับและตอบคำถามที่ว่า "เหตุใดทุกคนควรสนใจกิจกรรมนี้" รวมข้อมูลติดต่อ (และหมายเลขโทรศัพท์มือถือ) ของผู้ที่จะอยู่ประจำการภายในงาน **[ดูตัวอย่างการเขียนรายละเอียดเพื่อแจ้งสื่อ]({{ promote/press-kit-emails }})**

ค้นหาข้อมูลติดต่อผู้สื่อข่าวจากอินเทอร์เน็ต หากไม่พบ ให้โทรติดต่อสำนักข่าวโดยตรงหรือส่งอีเมลไปยังที่อยู่อีเมลปกติขององค์กรและแจ้งว่าต้องการให้ส่งต่อข้อความไปยังผู้สื่อข่าวที่ดูแลงานสายนี้ <br />

### 4. เตรียมคำถามภาคสนามที่เกี่ยวข้องกับกิจกรรมในโรงเรียนของคุณ ดูตัวอย่างได้จากด้านล่างนี้:

#### เหตุใดโรงเรียนของคุณจึงจัดกิิจกรรมชั่วโมงเขียนโค้ด

เราทุกคนทราบว่า นักเรียนจำเป็นต้องศึกษาวิธีท่องโลกปัจจุบันที่มีเทคโนโลยีอยู่ทุกทิศทุกทาง แต่ผู้สอนจำนวนมากไม่เคยรู้จักวิทยาการคอมพิวเตอร์และไม่ทราบว่าจะเริ่มต้น ณ จุดใด กิิจกรรมนี้คือการเปิดโอกาสให้เราทุกคนได้เห็นว่าวิทยาการคอมพิวเตอร์เป็นเรื่องของอะไร

เราหวังว่ากิจกรรมนี้จะกระตุ้นให้นักเรียนศึกษาเรื่องนี้ต่อไป งานวิจัยยังชี้ให้เห็นว่า เด็กเล็กจะเข้าใจแนวคิดเรื่องการเขียนโปรแกรมได้ก่อนรู้จักวิธีอ่านและเขียนด้วยซ้ำ ซึ่งจริง ๆ แล้ว สมองของพวกเขาเปิดรับภาษาของคอมพิวเตอร์ได้ตั้งแต่วัยเด็ก เหมือนกับภาษาต่างประเทศ <br /> <br />

#### เหตุใดวิทยาการคอมพิวเตอร์จึงมีความสำคัญ

เทคโนโลยีกำลังเปลี่ยนแปลงอุตสาหกรรมทุกแขนงบนโลกใบนี้ ในปี 2015 มีงาน 7 ล้านตำแหน่งเปิดรับสมัครในสหรัฐฯ รวมถึงในสาขาวิชาต่าง ๆ เช่น ศิลปะและงานออกแบบ ที่ให้คุณค่ากับทักษะการเขียนโค้ด แต่ 60% ของโรงเรียนในสหรัฐฯ ไม่สอนวิชาวิทยาการคอมพิวเตอร์ ถึงเวลาที่เราต้องก้าวให้ทันศตวรรษที่ 21 กันแล้ว สิ่งที่เราทราบคือ ไม่ว่านักเรียนจะทำอาชีพอะไรเมื่อโตขึ้น ไม่ว่าจะเป็นหมอ นักธุรกิจ เล่นการเมือง หรือทำงานศิลปะ แต่ถ้าพวกเขารู้จักวิธีสร้างเทคโนโลยี พวกเขาก็จะมีความเชื่อมั่นและเป็นที่ต้องการตัว <br />

<a id="sample-emails"></a>

## ตัวอย่างเทียบเชิญสื่อในท้องที่ในรูปอีเมล

**ชื่อเรื่อง**: โรงเรียนในพื้นที่ร่วมเป็นหนึ่งในผู้สานต่อภารกิจแนะนำนักเรียนสู่วิทยาการคอมพิวเตอร์

คอมพิวเตอร์มีอยู่ทุกที่ เปลี่ยนแปลงทุกอุตสาหกรรมบนโลกใบนี้ แต่โรงเรียนน้อยกว่าครึ่งหนึ่งของโรงเรียนทั้งหมดเปิดสอนวิชาวิทยาการคอมพิวเตอร์ หญิงสาวและนักเรียนจากกลุ่มชายขอบและชนกลุ่มน้อยมีสัดส่วนต่ำมากในชั้นเรียนวิทยาการคอมพิวเตอร์ และในอุตสาหกรรมเทคโนโลยี ข่าวดีคือ พวกเรากำลังจะเปลี่ยนแปลงสิ่งนี้

ต้องขอบคุณกิจกรรมชั่วโมงเขียนโค้ด ที่ทำให้วิชาวิทยาการคอมพิวเตอร์ได้อยู่บนหน้าแรกของ Google, MSN, Yahoo!, และ Disney มากกว่า 100 หุ้นส่วนได้ร่วมกันสนับสนุนการเคลื่อนไหวนี้ Apple Store ทุกแห่งในโลกได้จัดกิจกรรมชั่วโมงเขียนโค้ดแล้ว แม้แต่อดีตประธานาธิบดีโอบามาก็ได้เขียนโปรแกรมบรรทัดแรกของเขา เพื่อให้เป็นส่วนหนึ่งของการรณรงค์นี้

ทั้งหมดนั้นคือเหตุผลที่นักเรียนทุกคน [จำนวน X คน] ที่ [ชื่อโรงเรียน] มาเข้าร่วมกิจกรรมการเรียนรู้ที่ใหญ่ที่สุดในประวัติศาสตร์: ชั่วโมงเขียนโค้ดในระหว่างสัปดาห์วิชาการวิทยาการคอมพิวเตอร์ (3-9 ธันวาคม)

เราขอเชิญชวนคุณให้เข้าร่วมการประชุมเตรียมความพร้อมของเรา และมาดูเด็ก ๆ ทำกิจกรรมนี้ในวันที่ [DATE]

กิจกรรมชั่วโมงเขียนโค้ดที่จัดขึ้นโดยองค์กรไม่แสวงหาผลกำไร รวมถึง Code.org และอีกกว่า 100 องค์กร เป็นการเคลื่อนไหวระดับโลกที่เชื่อว่านักเรียนในวันนี้พร้อมแล้วที่จะเรียนรู้ทักษะที่สำคัญต่อความสำเร็จในศตวรรษที่ 21 โปรดร่วมกับเรา

ติดต่อ: [ชื่อของคุณ], [ตำแหน่ง], โทรศัพท์มือถือ: (212) 555-5555 วันเวลา: [วันที่และเวลาที่จัดกิจกรรม] สถานที่: [ที่อยู่และเส้นทาง]

หวังว่าจะได้รับการติดต่อกลับในเร็ว ๆ นี้<br />

## รายละเอียดเพิ่มเติมและคำพูดที่คุณนำมาใช้ประกอบเนื้อหาได้

"กิจกรรมชั่วโมงเขียนโค้ดจัดขึ้นมาเพื่อสร้างความกระจ่างในเรื่องโค้ด และแสดงให้เห็นว่าวิทยาการคอมพิวเตอร์ไม่ได้เรื่องยากอะไรมากมาย และใคร ๆ ก็สามารถเรียนรู้พื้นฐานได้" นี่คือคำกล่าวของ Hadi Partovi ผู้ก่อตั้งและซีอีโอ Code.org "นักเรียนกว่า 100 ล้านคนทั่วโลกได้ลองกิจกรรมชั่วโมงเขียนโค้ด มีความต้องการศึกษาเรื่องวิทยาการคอมพิวเตอร์ในศตวรรษที่ 21 กันทั่วทุกแห่งหน โดยไม่มีพรมแดนขวางกั้น" <br /> <br />

#### เกี่ยวกับ Code.org

Code.org คือองค์กรไม่แสวงหากำไรตามมาตรา 501c3 แห่งประมวลรัษฎากรของสหรัฐฯ ที่มุ่งเพิ่มระดับการมีส่วนร่วมในวิทยาการคอมพิวเตอร์ และการมีส่วนร่วมในหมู่หญิงสาวและนักเรียนจากกลุ่มด้อยความสำคัญ วิสัยทัศน์ขององค์กรคือเปิดโอกาสให้นักเรียนทุกคนจากทุกโรงเรียนได้เรียนรู้วิธีการเขียนโปรแกรมคอมพิวเตอร์ หลังจากเปิดตัวในปี 2013, Code.org ได้จัดแคมเปญชั่วโมงเขียนโค้ดขึ้นมา – แคมเปญนี้คือการแนะนำนักเรียนกว่า 100 ล้านคนให้รู้จักกับวิทยาการคอมพิวเตอร์ ณ ปัจจุบัน – และยังได้จับมือกับเขตการศึกษาภาครัฐอีก 70 เขตทั่วประเทศเพื่อขยายโปรแกรมวิทยาการคอมพิวเตอร์ของตน Code.org ได้รับการสนับสนุนจากกลุ่มผู้บริจาคใจบุญไม่ว่าจะเป็นบริษัท มูลนิธิและบุคคลต่าง ๆ เช่น Microsoft, Facebook, Infosys Foundation USA, Amazon และอื่น ๆ หากต้องการรายละเอียดเพิ่มเติม โปรดคลิกที่: [code.org]({{ urls/codeorg }})

  
หากต้องการแหล่งข้อมูลและอีเมลตัวอย่างเพิ่มเติม คลิก[ที่นี่]({{ promote/sample_emails }})

{{ signup_button }}