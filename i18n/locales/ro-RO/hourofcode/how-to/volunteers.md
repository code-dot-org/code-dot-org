---
title: Ghidul Hour of Code pentru voluntari
---

# Cum să te oferi voluntar pentru activități în cadrul unei școli sau la o sală de clasă

### Mii de profesori caută voluntari pentru a-și inspira elevii. Adu schimbarea cu tine chiar astăzi!

[<button>Înscrie-te ca voluntar</button>]({{ urls/volunteer }})

* * *

Gândirea de calcul contribuie la dezvoltarea abilităților de rezolvare a problemelor, a logicii și a creativității. Iar tehnologia transformă toate sectoarele de activitate de pe planetă. Elevii din ziua de astăzi trebuie să învețe cum să creeze tehnologie, nu doar să o folosească.

Hour of Code este o introducere de o oră în domeniul științei calculatoarelor, concepută pentru a demistifica „programarea”, pentru a arăta că oricine poate învăța elementele de bază și pentru a crește participarea în domeniul științei calculatoarelor. Poți contribui la creșterea gradului de conștientizare a mișcării pentru știința calculatoarelor și te poți oferi voluntar pentru a inspira mai mulți elevi să studieze știința calculatoarelor, în special tinere femei și elevi din grupuri etnice și rasiale marginalizate.

- [Cine poate fi voluntar?](#who-can-volunteer)
- [De ce să fii voluntar?](#why-volunteer)
- [Cum sunt selectați voluntarii?](#selection)
- [Ce se întâmplă dacă vreau să fiu voluntar la o anumită școală?](#choose-a-school)
- [Cum te poți pregăti](#how-to-prepare)
- [Atunci când găzduiești un eveniment](#hosting-an-event)
- [Spune-le și celorlalți despre Hour of Code](#promote-hour-of-code)
- [Mai multe modalități de a susține Hour of Code](#support-hour-of-code)
- [Întrebări frecvente despre voluntariat](#faq)

Fie că te oferi voluntar virtual, în persoană sau prin intermediul companiei tale, aceste eforturi pot avea un impact uriaș asupra modului în care elevii văd știința calculatoarelor și propriul lor potențial. Dacă mai ai întrebări, consultă [setul nostru de instrumente pentru voluntari]({{ localized_files/hoc_volunteer_toolkit }}).

* * *

<a id="who-can-volunteer"></a>

## Cine poate fi voluntar?

Oricine este pasionat de educația în domeniul științei calculatoarelor și de creșterea diversității în tehnologie poate participa ca voluntar! Ne-am bucura să vedem voluntari din toate mediile. Hour of Code include o gamă variată de activități pentru toate vârstele și nivelurile de abilități, așa că nu trebuie să fii un expert în programare pentru a fi voluntar!

Poți ține o prelegere la o oră ținută în clasă sau poți ajuta un profesor să desfășoare o activitate. [Înscrie-te astăzi](https://code.org/volunteer) pentru a-i inspira pe elevi să continue să învețe despre știința calculatoarelor.

* * *

<a id="why-volunteer"></a>

## De ce să fii voluntar?

Știința calculatoarelor este domeniul definitoriu pentru secolul XXI, însă în majoritatea școlilor nu se predă această materie. Este posibil ca un eveniment Hour of Code să fie intervalul cel mai lung în care unii elevi au acces la elemente de știința calculatoarelor în decursul unui an întreg. Prin voluntariat, îi poți ajuta pe profesori să aducă ȘC în sala de clasă.

[![](/images/fit-600/Marketing/HoC-2015-ACE-HS--42.jpg)]({{ urls/learn }})

Citește câteva mărturii ale unor foști voluntari:

- „Partea cea mai plăcută a experienței mele a fost că întreaga clasă era formată din femei și persoane de culoare. Faptul că putem să ajungem la acești copii și să-i entuziasmăm este de bun augur pentru viitorul sectorului nostru.” 
- „Mi-a plăcut în mod deosebit să le încurajez pe tinerele fete să se afirme în domeniul tehnologiei. M-am simțit ca și cum aș fi ajutat următoarea generație din zona mea.” 
- "Mi-a placut mult sa vad copiii atat de incantati. Un lucru uimitor a fost faptul că profesorii au observat că unii dintre elevii care nu se descurcau foarte bine la alte materii au fost extrem de pricepuți atunci când a fost nevoie să gândească precum dezvoltatorii și să-i ajute pe ceilalți - oferindu-le astfel un spațiu în care să se simtă încrezători.” 

[<button>Înscrie-te ca voluntar</button>]({{ urls/volunteer }})

* * *

<a id="selection"></a>

## Cum sunt selectați voluntarii?

Profesorii pot căuta voluntari pe [harta voluntarilor](http://code.org/volunteer/local). Dacă locuiești în apropierea școlii lor, profesorii îți vor examina profilul de pe hartă, așa că încearcă să introduci cât mai multe informații pentru șanse mai mari ca un profesor să te contacteze.

[![](/images/fit-600/Marketing/2018_HoC-489-resized.jpg)]({{ urls/learn }})

Când ești selectat, un profesor te va contacta prin intermediul platformei de voluntariat (nu vom comunica niciodată adresa ta de e-mail profesorului). Colaborează cu acesta pentru a stabili cum poți contribui la eveniment, precum și a-i spune dacă vei vizita clasa în persoană sau dacă vei fi voluntar virtual.

Dacă primești prea multe solicitări de la profesori, îți poți actualiza oricând preferințele sau te poți dezabona făcând clic pe linkul furnizat în partea de jos a oricărei solicitări transmise prin e-mail de către un profesor.

* * *

<a id="choose-a-school"></a>

## Ce se întâmplă dacă vreau să fiu voluntar la o anumită școală?

Nu trebuie să folosești harta voluntarilor pentru a fi voluntar! De fapt, îți recomandăm să contactezi direct profesorii și administratorii dacă vrei să te oferi ca voluntar pentru o clasă anume.

Pentru început:- Dacă ești părinte sau tutore, trimite acest [e-mail](https://hourofcode.com/us/promote/resources#help-schools) profesorului copilului, oferindu-te să îl ajuți să organizeze un eveniment Hour of Code. - Dacă dorești să alegi o altă școală, vizitează site-ul web al acesteia pentru a găsi persoanele de contact potrivite, cum ar fi directorul sau directorul adjunct, profesorii care predau materii în domeniul tehnologiei sau al științei calculatoarelor sau chiar Asociația părinților, profesorilor și elevilor din cadrul școlii. De asemenea, poți să te asociezi cu organizații precum Boys & Girls Clubs of America, Junior Achievement, o filială a YMCA și multe altele pentru a găzdui un eveniment. - Dacă nu reușești să găsești o școală care găzduiește un eveniment Hour of Code, poți să te oferi voluntar pentru a ajuta la organizarea propriului eveniment împreună cu compania ta. Consultă [Ghidul nostru instructiv pentru companii](https://hourofcode.com/us/how-to/companies) pentru a afla mai multe și a te inspira.

* * *

<a id="how-to-prepare"></a>

## Cum te poți pregăti

Fie că participi la un eveniment Hour of Code de la distanță sau în persoană, experiența va fi mult mai plăcută dacă te pregătești în avans.

[![](/images/fit-600/Marketing/4Q9A5575.jpg)]({{ urls/learn }})

### Întâlnește-te cu organizatorul

Dacă te oferi voluntar la o oră organizată în clasă, discută aceste aspecte logistice cu profesorul din timp:

- Rolul tău în cadrul evenimentului. Dacă lucrezi în domeniul tehnologiei, s-ar putea să ți se ceară să îți spui povestea personală sau să vorbești despre experiențele tale: cum ți-ai început cariera în domeniul tehnologiei? De ce este importantă știința calculatoarelor pentru tine? Poți să ne spui mai multe despre unele activități pe care le desfășori când muncești și cum sunt acestea legate de tehnologie? 
- Dacă vei face voluntariat în persoană, asigură-te și tu și organizatorul înțelegeți liniile directoare la nivel local și la nivel de școală privind sănătatea și siguranța. În funcție de procedurile acestora, este posibil să fie nevoie să te prezinți puțin mai devreme. 
- Dacă vei fi voluntar virtual sau în persoană, deoarece acest lucru poate influența orele la care trebuie să fii prezent și în ce calitate. 
- Dacă te oferi voluntar în mod virtual, colaborează cu profesorul pentru a stabili cea mai bună platformă de videoconferință pe care să o folosești și încercați să faceți împreună un test înainte de eveniment. 
- În cazul în care profesorul a stabilit în prealabil activitățile Hour of Code pentru eveniment, acordă atenție acestor aspecte pentru a le putea [explora ](https://hourofcode.com/us/learn) înainte de eveniment. 

### Gândește-te la participanți

- Gândește-te la elevii cărora le vei vorbi și la ceea ce ar putea rezona cu ei. În calitate de voluntar, îi poți ajuta să înțeleagă că știința calculatoarelor este peste tot și că și ei pot deveni specialiști în acest domeniu. Ia în considerare vârsta, mediile din care provin și identitățile de gen ale acestora și vino pregătit cu subiecte care să le trezească interesul. Iată câteva îndrumări suplimentare privind modul în care le poți inspira pe [tinerele femei](http://code.org/girls) să participe. 
- Entuziasmează-ți elevii! Colaborează cu profesorul pentru a alege un [clip video inspirațional](https://hourofcode.com/us/promote/resources#videos) care îi poate ajuta pe elevi să se concentreze, dar care să îi și inspire să participe la Hour of Code. 
- Dacă ești voluntar virtual, ia în considerare posibilitatea de a realiza câteva diapozitive pentru prezentarea ta, pentru a-i ajuta pe elevi să se implice.

Ai nevoie de mai multe resurse? Consultă [aceste sfaturi](https://code.org/files/CSTT_Volunteers.pdf).

* * *

<a id="hosting-an-event"></a>

## Atunci când găzduiești un eveniment

Dacă ești gazda unui eveniment organizat într-o sală de clasă, folosește exemplul de agendă ca un ghid orientativ. Confirmă programul stabilit pentru ziua respectivă și vorbește în prealabil cu profesorul despre subiectele de discuție. Dacă faci o vizită în persoană la oră, asigură-te că te-ai înregistrat la școală și că l-ai salutat pe profesor în ziua evenimentului.

Dacă te gândești să organizezi un eveniment Hour of Code acasă sau în comunitate, îți recomandăm să consulți câteva dintre ghidurile noastre detaliate pentru [părinți ](https://hourofcode.com/us/how-to/parents) și [organizații sau companii](https://hourofcode.com/us/how-to/companies).

### 1. Vizionați acest tutorial video <iframe width="500" height="255" src="//www.youtube.com/embed/SrnvvWDm73k" frameborder="0" allowfullscreen mark="crwd-mark"></iframe> 

### 2. Stabilește data, formatul și locul în care se va organiza evenimentul tău

Colaborează cu școala sau cu profesorul pentru a stabili care sunt datele și orele cele mai potrivite. Există evenimente [virtuale](https://hourofcode.com/us/how-to/virtual) sau cu participare în persoană, la sediul companiei sau în cadrul comunității, pentru cursanți de toate vârstele! Poți, de asemenea, să te inspiri din modul în care au procedat în trecut alți [parteneri corporativi](https://medium.com/@codeorg/amazon-microsoft-google-vista-and-more-rally-to-bring-the-hour-of-code-to-students-worldwide-4641325542cf) și [sponsori](https://medium.com/@codeorg/how-code-orgs-corporate-supporters-helped-spread-the-love-for-2019-s-hour-of-code-73a3c088f10f).

<br />

#### Exemplu de ordine de zi:

|Ora | Aspect de pe ordinea de zi | |\---\---\---\---\---\---\---\---\---\---\---\---\---\---\---\---- | \---\---\---\---\----- ||1-5 minute | Prezintă un [clip video inspirațional](https://hourofcode.com/us/promote/resources#videos)|  
|5-10 minute | Prezintă-te și află mai multe despre cursanți: unde lucrează, cu ce se ocupă și ce le place cel mai mult la locul de muncă? Ce sau cine v-a inspirat? Cum ați devenit interesați de informatică? Ați avut un mentor? Punți întrebări elevilor şi lăsați timp pentru Întrebări&Răspunsuri. |  
|30-60 minute | Programați! Dacă evenimentul tău este organizat în persoană, acesta este momentul în care trebuie să răspunzi la întrebări și să îi ghidezi pe elevi pentru a rezolva puzzle-uri dificile. Nu le da soluția în mod direct, ci încearcă să le pui întrebări pentru ca aceștia să poată spune singuri ce nu a funcționat bine și încurajează-i să își pună întrebări reciproc. În cazul în care te oferi voluntar în mediul virtual, colaborează cu profesorul pentru a stabili care este cea mai bună abordare. Este posibil să fie mai util să revii la sfârșitul sesiunii, pentru a vedea ce progrese au făcut elevii. | ||1-3 minute | Mulțumește-le tuturor și transmite-le un mesaj care să îi inspire la despărțire. Distribuie produse cu logo-ul companiei dvs. (autocolantele [](#celebrate) sunt grozave)! | | <br />

#### Alte idei de adăugat la evenimentul tău

- Explică modul în care tehnologia are impact asupra vieții noastre, cu exemple care să îi intereseze pe cursanții din toate mediile - vorbește despre tehnologii care salvează vieți, care îi ajută pe oameni, care îi conectează. 
- Dacă reprezinți o companie de tehnologie, fă demonstrații în care să utilizezi produse amuzante și inovatoare la care lucrează compania ta. Dacă nu reprezinți o astfel de companie, discută despre modul în care compania ta folosește tehnologia pentru a rezolva probleme și a-și atinge obiectivele.
- Invită IT-iști din compania ta să vorbească despre motivul alegerii carierei lor și despre proiectele la care lucrează.
- Dacă ai un grup de angajați care vor facilita evenimentul sau care vor fi voluntari la o școală locală, ia în considerare posibilitatea de a comanda [tricouri personalizate pentru](http://blog.code.org/post/132608499493/hour-of-code-shirts-and-more) grupul tău.

### 3. Planifică nevoile tehnologice

[![](/images/fit-600/Marketing/Excel-Charter-SchoolHoC-2015-stills-9.jpg)]({{ urls/learn }})

#### Dispozitive:

Cea mai buna experienta Hour of Code include calculatoare care au conexiune la Internet. Dar nu ai nevoie de un calculator pentru fiecare copil și poți chiar să organizezi Hour of Code fără calculatoare! Pentru activități offline, utilizează, în secțiunea Tehnologie necesară pentru ore, filtrul care să afișeze opțiunile „Fără computere sau dispozitive”.

- **Activități de test** pe calculatoare sau dispozitive. Asigură-te că acestea pot deschide browserele și că au sunet și video.
- **Nu ai suficiente dispozitive?** Folosește metoda programării în perechi. Atunci când elevii au un partener, ei se ajută reciproc şi se bazează mai puţin pe profesor. Ei vor vedea, de asemenea, că programarea este socială şi colaborativă.
- **Pune căști** la dispoziția participanților sau roagă-i să-și aducă de acasă propriile căști dacă urmează să vizioneze tutoriale cu sunet.
- **Ai o conexiune cu lățime de bandă redusă**? Planifică activitățile în așa fel încât să prezinți videoclipurile întregii clase, pentru a evita astfel ca fiecare participant să descarce propriile videoclipuri. Sau încearcă să desfășori activități offline.

#### Evenimente virtuale:

Dacă evenimentul tău este virtual, trebuie să iei o decizie cu privire la platforma de conferință (și să o testezi) înainte de eveniment. Acest lucru poate afecta numărul de cursanți pe care dorești să îi implici, prin urmare este mai bine să stabilești acest lucru înainte de a invita o clasă întreagă sau de a-ți promova evenimentul. Pentru idei cu privire la modul în care poți să organizezi un eveniment Hour of Code la distanță, citește [sfaturile noastre cu privire la un eveniment virtual Hour of Code](https://hourofcode.com/us/how-to/virtual).

### 4. Alege o activitate

Îți punem la dispoziție o gamă variată de tutoriale distractive, ghidate de cursanți, pentru toate grupele de vârstă și nivelurile de experiență. O opțiune populară printre cursanți este să încerce tutoriale pe cont propriu, dar este indicat să începi evenimentul cu un [clip video inspirațional](https://hourofcode.com/us/promote/resources#videos) pe care să îl vizionați împreună.

<a href="https://hourofcode.com/us/learn">Parcurge activitățile</a> și decide din timp dacă vrei să alegi un singur tutorial pentru toți cursanții sau dacă vrei să lași fiecare copil să își aleagă unul. **Toate activitățile Hour of Code** necesită un timp minim de pregătire și sunt ghidate de cursant, ceea ce le permite participanților să lucreze în ritmul propriu și în funcție de nivelul de competență propriu.

[![](/images/fit-700/tutorials.png)]({{ urls/learn }})

După ce ai stabilit foaia de parcurs a evenimentului, poți începe să inviți cursanți, o școală întreagă sau chiar o comunitate mai mare. Îți recomandăm să începi cu o școală locală cu care ai stabilit deja o relație de colaborare sau [să consulți harta noastră](https://hourofcode.com/us/map) de evenimente Hour of Code.

<a id="celebrate"></a>

### 5. Sărbătoriți

[![](/images/fit-600/Marketing/2018_HoC-391.jpg)]({{ urls/learn }})

După ce cursanții sau invitații au terminat Hour of Code, este timpul să sărbătoriți succesul. Iată câteva idei pentru ca evenimentul să fie și mai distractiv:

- [Certificate de]({{ urls/certificates }}) participare pentru participanți și studenți.
- [Imprimă autocolantele „Am participat la Hour of Code!”]({{ promote/resources_stickers }}) sau găsește alte premii și obiecte promoționale în [magazinul Code.org de pe Amazon](https://code.org/shop). 
- Distribuiti fotografii şi înregistrări video ale evenimentului dumneavoastra Hour of Code pe social media. Utilizati #HourOfCode şi @codeorg, astfel încât putem evidenţia si noi succesul dumneavoastră!

* * *

<a id="promote-hour-of-code"></a>

## Spune-le și celorlalți despre Hour of Code

Una dintre cele mai bune modalități prin care poți fi de ajutor este să le spui și altora despre Hour of Code și să promovezi aceste evenimente.

[![](/images/fit-600/Marketing/g8TUlHzF.jpeg)]({{ urls/learn }})

### 1. Înregistrează-ți evenimentul

Atunci când te înscrii la evenimentul Hour of Code, vei primi comunicări utile prin email cu noutăți și sfaturi pentru organizarea unui eveniment Hour of Code de succes. Un aspect important este și modul în care poți anunța școlile din zona ta sau pe părinți că organizezi un eveniment în apropiere.

### 2. Postează pe rețelele de socializare

Popularizează mișcarea care promovează știința calculatoarelor cu ajutorul acestui model de conținut pe care îl poți publica pe rețelele de socializare și distribui angajaților tăi.

#### Anunțul general cu privire la Hour of Code

- Știința calculatoarelor schimbă lumea în care trăim. Ajută-i pe cursanți să participe la schimbare cu #HourOfCode. https://hourofcode.com/ 
- Este important să nu ne limităm la a utiliza tehnologia - trebuie să învățăm cum să o construim. Ajută pe cineva să înceapă acest proces cu ajutorul #HourOfCode. https://hourofcode.com/ 

#### Statistici

- Știai că doar în 45% dintre școlile din SUA se predă știința calculatoarelor? Oferă fiecărui elev șansa de a participa la #HourOfCode https://hourofcode.com/ 
- În Statele Unite, doar 26% dintre persoanele care lucrează în domeniul software sunt femei. Îmbunătățește accesul femeilor tinere la știința calculatoarelor prin #HourOfCode https://hourofcode.com/ 
- 67% dintre locurile de muncă din domeniul științei calculatoarelor din SUA nu se află în sectorul tehnologic. Promovează includerea științei calculatoarelor în programa școlară standard cu ajutorul #HourOfCode https://hourofcode.com/ 

#### Creează-ți propriul eveniment

- Un eveniment #HourOfCode poate duce la [termină povestea]. https://hourofcode.com/ 
- Susțin #HourOfCode pentru că [termină propoziția incluzând aici propriile opinii]. Vino alături de noi https://hourofcode.com 

#### Pentru ingineri

- Dacă prima ta linie de cod ți-a schimbat viața, ajută-i pe participanți să programeze în cadrul primului lor eveniment #HourOfCode https://code.org/volunteer 
- Dacă ai învățat să programezi - care este povestea ta? Fii o sursă de inspirație pentru un alt cursant cu ajutorul primului său eveniment #HourOfCode https://code.org/volunteer

<a href="https://hourofcode.com/promote/resources#posters">Află mai multe</a> despre postere, videoclipuri, autocolante și alte modalități de promovare a evenimentului în comunitate.

* * *

<a id="support-hour-of-code"></a>

## Mai multe modalități de a susține Hour of Code

[![](/images/fit-600/Marketing/girl-strong-coding.png)]({{ urls/learn }})

- Informează publicul cu ajutorul produselor promoționale inscripționate cu [logo-ul Code.org](https://store.code.org/) (toate încasările vor fi direcționate către sprijinirea accesului mai multor elevi la educație în domeniul științei calculatoarelor).
- Donează către Code.org atunci când faci cumpărături pe [AmazonSmile](https://code.org/donate/amazonsmile). 
- Cere-i directorului general să trimită un e-mail către întreaga companie, subliniind importanța științei calculatoarelor și încurajându-i pe angajați să discute și cu alte persoane despre acest lucru.
- Distrează-te cu colegii de muncă organizând o [campanie de donații](https://medium.com/@codeorg/how-a-haircut-happy-hour-turned-into-a-fundraiser-for-code-org-1952b197faa2).
- [Semnează această petiție](https://code.org/promote) pentru a te asigura că fiecare elev are oportunitatea de a învăța bazele științei calculatoarelor. 
- [Donează](https://code.org/donate) către Code.org pentru ca resursele noastre educaționale să continue să fie gratuite și accesibile pentru toți. 

Pentru mai multe sugestii cu privire la modul în care poți să sprijini Code.org și Hour of Code, vizitează [Code.org/Help](https://code.org/help)

* * *

<a id="faq"></a>

## Întrebări frecvente privind voluntariatul

### Încă nu am fost contactat de niciun profesor. Cum pot să mă ofer voluntar în continuare?

Caută școli la nivel local și contează directorul/profesorul/secretariatul acestora și întreabă cum poți fi de ajutor.  


### Cât durează vizitele la clase?

O vizită la clasă în persoană durează de obicei 60-90 de minute, iar o vizită virtuală durează de obicei 20-30 de minute.  


### Pentru ce grupă de vârstă este potrivită activitatea Hour of Code?

Code.org și partenerii noștri proiectează toate activitățile Hour of Code pentru a-i implica pe elevii de toate nivelurile (K-12), oricare ar fi mediile din care provin. Toată lumea - chiar și adulții - se poate distra jucându-se!  


### Cum pot fi selectat ca voluntar pentru aspecte tehnice sau ca invitat care va ține o prelegere?

Profesorii vor căuta voluntari pe [harta voluntarilor](https://code.org/volunteer/local). Încearcă să creezi un profil cât mai complet, pentru a crește șansele de a fi selectat(ă) de un profesor. Dacă ai o preferință în ceea ce privește modul în care dorești să te oferi voluntar, cum ar fi să participi ca invitat și să te adresezi copiilor sau pentru acordarea de asistență tehnică, te rugăm să indici acest lucru în descrierea profilului tău.   


Când ești selectat, un profesor te va contacta prin intermediul platformei de voluntariat (nu vom comunica niciodată adresa ta de e-mail profesorului). Dacă primești prea multe solicitări de la profesori, îți poți actualiza oricând preferințele sau te poți dezabona făcând clic pe linkul furnizat în partea de jos a oricărei solicitări transmise prin e-mail de către un profesor.   


[<button>Înscrie-te ca voluntar</button>]({{ urls/volunteer }})