* * *

layout: wide

* * *

# Linee guida per la creazione di un tutorial dell'Ora del Codice e della Settimana dell'Insegnamento dell'Informatica

**Il termine ultimo per presentare un tutorial per L'Ora del Codice 2014 è scaduto. Si può, eventualmente, sottoporre un ulteriore tutorial che sarà inserito dopo essere stato valutato se il tempo a nostra disposizione lo permetterà.**

Code.org ospiterà un gran numero di attività sui siti Code.org, Ora del Codice e CSEdWeek. La lista corrente è disponibile alla pagina [<%= codeorg_url() %>](http://<%= codeorg_url() %>/learn).

Vorremmo mettere a disposizione dei fruitori il maggior numero di opportunità, tuttavia il nostro obiettivo primario è quello di ottimizzare le esperienze per gli studenti e i docenti che si avvicinano per la prima volta all'informatica. Ti consigliamo di usare queste indicazioni nella creazione della tua attività mirata a utenti che non hanno alcuna esperienza nella scrittura di codice, nella programmazione di un computer e, in generale, nell'informatica.

<a id="top"></a>

## Indice:

  * [Come saranno valutati i tutorial per poter essere inclusi](#inclusion)
  * [Linee guida generali per la creazione di un'attività per l'Ora del Codice](#guidelines)
  * [Come presentare un tutorial (scadenza 01/10/2014)](#submit)
  * [Suggerimenti per pianificare la tua attività](#design)
  * [Linee guida sui marchi](#tm)
  * [Pixel di tracciamento](#pixel)
  * [Come promuovere il tuo tutorial, la CSEdWeek e l'Ora del Codice](#promote)
  * [Una nota sugli studenti con disabilità](#disabilities)

<a id="inclusion"></a>

## Come saranno valutati i tutorial per poter essere inclusi

Un comitato di docenti di informatica classificherà i tutorial proposti sulla base di misure sia qualitative che quantitative, tra cui i risultati ottenuti da indagini condotte su un ampio insieme di educatori.

**I tutorial compariranno più in alto nell'elenco se sono:**

  * di alta qualità
  * autoesplicativi, non richiedendo nessuna istruzione preliminare
  * progettati per i principianti
  * progettati come un'attività di durata pari a circa 1 ora
  * funzionano su più piattaforme SO/dispositivo, inclusi i dispositivi mobili e i tablet
  * funzionano in più lingue
  * promuovono l'apprendimento da parte di tutti i gruppi demografici (specialmente i gruppi sottorappresentati)
  * non sono focalizzati soltanto sul web design e sull'uso dell'HTML puro + CSS - (l'informatica, il nostro obiettivo, non è solo la scrittura di HTML)

**I tutorial compariranno più in basso nell'elenco se sono:**

  * di qualità inferiore
  * riferiti a livelli di insegnamento più avanzati (non per principianti)
  * riferiti ad un numero limitato di piattaforme SO/dispositivo supportate - per le piattaforme Web si dovrebbe mirare a supportare almeno tutti i seguenti browser: IE dalla versione 9 e succesive, le ultime versioni di Chrome, Firefox e Safari
  * funzionano solo in inglese
  * sono orientati ad uno specifico genere (ad esempio rivolti tematicamente principalmente a studenti maschi)
  * servono come propaganda per una piattaforma di apprendimento a pagamento

**I tutorial NON compariranno nell'elenco se:**

  * richiedono all'insegnante un alto grado di coinvolgimento e molta preparazione (cioè non sono autoesplicativi per gli studenti)
  * non sono progettati per essere svolti in un'ora (approssimativamente)
  * richiedono una registrazione 
  * sono attività a pagamento
  * richiedono di installare qualcosa
  * si concentrano solo sul web design basato su HTML + CSS
  * vengono inviati dopo il termine di presentazione, o con informazioni incomplete (vedi sotto)

In definitiva, l'obiettivo della campagna condotta dall'Ora del Codice è quello di allargare il coinvolgimento di studenti e insegnanti nell'informatica e di contribuire a mostrare che l'informatica è accessibile a tutti e "più facile di quanto si pensi". Per molti versi questo obiettivo è più facile da raggiungere dando agli studenti e agli insegnanti meno scelte e soprattutto più semplici, focalizzandosi sulle opzioni di maggiore qualità per quegli utenti che si affacciano per la prima volta sul mondo dell'informatica.

Si noti inoltre che CSEdWeek 2013 (la Settimana per l'Insegnamento dell'Informatica) è stata un successo fantastico quando misurata attraverso le risposte di insegnanti e studenti - 20 milioni di partecipanti dal 9 al 23 Dicembre e il 97% ha affermato che gli è piaciuta e che intendeva ripetere la campagna!!

Come risultato l'elenco attuale dei tutorial dell'Ora del Codice è certamente "sufficientemente buono" e le ragioni principali per aggiungere nuovi tutorial all'elenco non è tanto quello di ampliare la scelta quanto di aumentarne la qualità (e la immediatezza) per gli studenti o di aumentare le scelte per chi non parla l'inglese data la natura globale della campagna 2014.

[**Torna all'inizio**](#top)

<a id="guidelines"></a>

## Linee guida generali per la creazione di un'attività per l'Ora del Codice

  * **Oggetto:** Introduzione all'informatica o alla programmazione (non HTML).
  * **Obiettivo:** fornire ai principianti un primo assaggio accessibile della programmazione.
  * **Tono:** 
      * L'informatica non è solo per geni. Non importa la tua età, il tuo sesso, la tua razza. Tutti possono imparare!
      * L'informatica si collega a un'ampia gamma di campi di interesse. Tutti dovrebbero imparare!
      * Incoraggia gli studenti a creare qualcosa che possono condividere con gli amici e online.
  * **Tipi di attività:** 
      * **Le Migliori:** Attività basate sul Web, eseguibili preferibilmente su smartphone oppure attività che insegnano i concetti dell'informatica senza necessitare dell'uso di un computer (Vedi <http://csunplugged.com/>). 
      * **Buone, ma non le migliori:** installazione di app, applicazioni desktop o esperienze di giochi su console.
  * **Formato:** Tutorial autoesplicativo o lezioni, eventualmente facilitati dall'insegnante. Dovrebbero essere presenti delle precise indicazioni per gli studenti piuttosto che non una sfida di un'ora non ben delineata. Idealmente, le istruzioni e le esercitazioni dovrebbero essere integrati direttamente nella piattaforma di programmazione, per evitare il continuo cambio di scheda del browser o di finestra dal tutorial alla piattaforma di programmazione.

[**Torna all'inizio**](#top)

<a id="submit"></a>

## Come presentare un tutorial (scadenza 01/10/2014)

Vai alla [pagina per l'invio delle proposte per l'Ora del Codice](https://docs.google.com/a/code.org/forms/d/16FZ2a24YsZzhoCiThzUf1DI7nkuYG5sJURMEPd3wDvU/viewform) e segui i passi per l'invio del tuo tutorial.

**Cosa ti serve:**

  * Il tuo nome e un logo (jpg, png, ecc.)
  * L'URL di uno screenshot o di un'immagine per pubblicizzare l'attività dell'OdC. Immagini e screenshot dovrebbero misurare esattamente 446 x 335 pixel. Se non viene fornita un'immagine appropriata potremo decidere di usare un nostro screenshot del tuo tutorial OPPURE potremmo scegliere di non includerlo del tutto in elenco.
  * URL di collegamento al logo
  * Nome dell'attività
  * URL di collegamento all'attività
  * URL di collegamento alle note dell'insegnante (opzionale, vedi dettagli sotto)
  * Descrizione dell'attività (sia in visualizzazione desktop che mobile) 
      * **Massima lunghezza (in caratteri) per la descrizione della visualizzazione su desktop:** 384
      * **Massima lunghezza (in caratteri) per la descrizione della visualizzazione su mobile:** 74
      * Si prega di specificare nella descrizione dell'attività se è principalmente autoesplicativa o se è principalmente necessaria la guida di un insegnante. Inoltre, alcune scuole sono interessate a sapere se le attività proposte per l'Ora del Codice rispecchiano gli standard "Common Core" o "Next Generation Science". Se l'attività aderisce a standard specifici, considera di includere queste informazioni.
  * Un elenco delle piattaforme compatibili o sulle quali l'attività è stata testata: 
      * **Attività basate sul Web:** 
          * SO - se Mac o Windows, specificando le versioni supportate
          * Browser - IE8, IE9, IE10, Firefox, Chrome, Safari
          * iOS Safari su dispositivo mobile (ottimizzata per il mobile)
          * Android Chrome (ottimizzata per il mobile)
      * **Attività non basate sul web:** specificare la piattaforma per il codice nativo (Mac, Windows, iOS, Android, xBox, altro)
      * Non necessita di PC
  * Un elenco delle lingue supportate e del formato appropriato: 
      * I tutorial dovrebbero specificare quali lingue sono supportate indicando gli appropriati codici standard di due lettere, ad esempio en - inglese; ja - giapponese
      * Se è necessario essere ancora più specifici, usando dei trattini, ad esempio fr-be - francese (Belgio) o fr-ca - francese (Canada)
      * ***Nota: Il rilevamento della lingua è compito di chi fornisce il tutorial, noi ci limiteremo a reindirizzare tutti gli utenti al singolo URL fornito.*** 
  * Se decidi di inviare un tutorial online, abbiamo bisogno di sapere se [rispetta le specifiche COPPA](http://en.wikipedia.org/wiki/Children's_Online_Privacy_Protection_Act) oppure no.
  * Livello/i consigliato/i per gli utenti finali. Si può fare riferimento agli [Standard K-12 della Science Teachers' Association](http://csta.acm.org/Curriculum/sub/K12Standards.html) per indicare il livello appropriato per i concetti di informatica presenti nell'attività. Esempi di livelli includono: 
      * Scuola elementare: livello K-2 (seconda elementare) o livello 3-5 (dalla 3° alla 5° elementare)
      * Scuola media: livello 6-8 (classi dalla 1° alla 3° media)
      * Scuole superiori: livello 9-12 (classi dalla 1° alla 5° superiore)
      * Tutte le età
  * Si prega di includere anche il livello di conoscenze consigliate di informatica all'interno grado: Principiante, Intermedio o Avanzato. Il sito Hour of Code metterà maggiormente in evidenza le attività per principianti. Se si desidera preparare attività per l'Ora del Codice di livello Intermedio e Avanzato si prega di includere le conoscenze preliminari necessarie nella descrizione della tua attività.
  * Requisiti tecnici: 
      * Al fine di monitorare con maggiore precisione la partecipazione vogliamo che tutti i tutorial dei nostri partner includano un'immagine di 1 pixel, usata per scopi di tracciamento, nella prima e nell'ultima pagina del loro tutorial. Inserisci l'immagine iniziale di 1 pixel nella prima pagina e l'immagine finale di 1 pixel nell'ultima pagina. Non collocare i pixel nelle pagine intermedie). Per maggiori dettagli leggi la sezione sui Pixel di Tracciamento. 
      * Dopo aver completato la tua attività, gli utenti devono essere reindirizzati a <http://code.org/api/hour/finish> dove potranno: 
          * Condividi sui social network la notizia che hanno completato L'Ora del Codice
          * Ricevere un certificato che attesti che hanno completato l'Ora del Codice
          * Vedere classifiche sui paesi/città che hanno avuto il maggior numero di partecipazioni alle attività dell'Ora del Codice
          * Per gli utenti che investono un'ora sulla tua attività ma non la completano, ti preghiamo di includere un pulsante nell'attività che dica "Ho terminato la mia Ora del Codice" che rimandi sempre all'indirizzo <http://code.org/api/hour/finish>. 
  * ***(Opzionale)*** Ci metteremo successivamente in contatto con te inviandoti il link di un'indagine/modulo online per chiederti una relazione riguardante i seguenti valori che avrai rilevato per la tua attività nella settimana dall'8 dicembre, ore 00:00, al 14 dicembre, ore 23:59) 
      * Per attività online (soprattutto app per smartphone/tablet): 
          * Numero di utenti
          * Quanti hanno completato l'attività
          * Tempo medio speso per svolgere il compito
          * Numero totale righe di codice scritte da tutti gli utenti
          * Quanti hanno proseguito svolgendo ulteriori attività (misurato come il numero di utenti che dopo aver terminato l'attività hanno iniziato attività aggiuntive sul tuo sito)
      * Per attività offline 
          * Numero di scaricamenti della versione cartacea dell'attività (se applicabile)

[**Torna all'inizio**](#top)

<a id="design"></a>

## Suggerimenti per pianificare la tua attività

**Includi il logo della CSEdWeek nel tuo tutorial.** Puoi includere il logo della CSEdWeek ([piccolo](https://www.dropbox.com/s/ojlltuegr7ruvx1/csedweek-logo-final-small.jpg) o [grande](https://www.dropbox.com/s/yolheibpxapzpp1/csedweek-logo-final-big.png)) nel tuo tutorial, ma questo non è strettamente necessario. Puoi anche contattarci per richiedere un'autorizzazione specifica all'uso del logo "In Partnership con Code.org". ***Questo logo può essere utilizzato solo dietro specifico permesso scritto di Code.org.*** Potremmo decidere di creare un logo dell'Ora del Codice, ma al momento non ne abbiamo uno disponibile. In nessun caso il nome e il logo di Code.org possono essere utilizzati. Sono infatti marchi registrati e non possono essere usati unitamente a marchi registrati di terze parti.

**Assicurati che lo studente medio possa completare l'attività comodamente in un'ora.** Prendi in considerazione la possibilità di aggiungere alla fine della tua attività un'attività senza una durata temporale prefissata, per quegli studenti che procedono più rapidamente attraverso la tua lezione. Ricordate che la maggior parte dei bambini saranno principianti assoluti in informatica e programmazione.

**Includere le note per l'insegnante.** La maggior parte delle attività dovrebbe essere autogestita dagli studenti, ma se un'attività deve essere guidata o gestita da un insegnante ti preghiamo di includere delle indicazioni chiare e semplici per l'insegnante, in forma di note disponibili ad un URL separato da inviare unitamente alla tua attività. Non sono solo gli studenti ad essere principianti, lo sono anche alcuni degli insegnanti. Includere informazioni quali:

  * Il nostro tutorial funziona meglio sulle seguenti piattaforme e browser
  * Funziona su smartphone? Su tablet?
  * Si consiglia la programmazione in coppia? 
  * Considerazioni per l'uso in aula? Ad esempio, se l'attività include dei video, consigliare gli insegnanti di mostrare i video proiettandoli su uno schermo, in modo da poterli vedere tutti insieme

**Aggiungi un feedback alla fine dell'attività.** (Per esempio: "Hai completato 10 livelli e hai imparato cosa sono i cicli! Ottimo lavoro!")

**Integra i social media.** Incoraggia gli studenti a pubblicare sui social network (se appropriato) quando hanno finito, Ad esempio "Ho svolto un'Ora del Codice con ________ E tu? #HourOfCode" oppure "Ho fatto un #HourofCode come parte della #CSEdWeek. E tu? @Scratch." Utilizzare l'hashtag **#HourOfCode** (con lettere H, O e C maiuscole)

**Crea la tua attività in lingue diverse dall'inglese.** Quest'anno stiamo orientando questa campagna a livello internazionale e vorremmo avere una serie di attività da offrire ai partecipanti di lingua non inglese.

**Spiega o collega l'attività a un contesto sociale significativo.** La programmazione dei computer diventa un superpotere quando gli studenti vedono come può cambiare il mondo in meglio!

**Non richiedere l'iscrizione o il pagamento prima che gli studenti possono provare il tuo tutorial.** Tutorial che richiedono un'iscrizione o il pagamento non verranno inseriti nell'elenco

**Assicurati che il tuo tutorial possa essere utilizzato con il [paradigma di Programmazione in Coppia](http://www.ncwit.org/resources/pair-programming-box-power-collaborative-learning).**

Le tre regole per la programmazione in coppia in un ambiente scolastico:

  * Il "conducente" controlla il mouse e la tastiera.
  * Il "navigatore" fa proposte, sottolinea gli errori e pone delle domande. 
  * Gli studenti devono scambiarsi i ruoli almeno due volte durante una sessione.

Vantaggi della programmazione in coppia:

  * Gli studenti possono aiutarsi reciprocamente anziché fare affidamento sull'insegnante
  * Mostra che la programmazione di computer non è un'attività solitaria, ma è un'attività che riguarda l'interazione sociale
  * Non tutte le aule o laboratori hanno abbastanza computer per un'esperienza 1:1

[**Torna all'inizio**](#top)

<a id="tm"></a>

## Linee guida sui marchi

Con circa 40 milioni di studenti che hanno provato l'Ora del Codice e con oltre il 97% degli insegnanti partecipanti che ci chiede di ripetere l'evento ogni anno, stiamo prendendo provvedimenti per assicurarci di organizzare l'Ora del Codice come un movimento che si possa ripetere ogni anno con maggiore fedeltà e senza confusione.

Come parte di cioè è importante la protezione del marchio "Hour of Code" per evitare confusione. Molti dei partner che hanno sviluppato dei tutorial hanno usato "Hour of Code" sui loro siti web. Non vogliamo impedire questo uso, ma vogliamo verificare che esso rispetti alcuni vincoli:

  1. Qualsiasi riferimento a "Hour of Code" deve essere fatto in modo che non suggerisca che sia un tuo marchio, ma piuttosto si riferisca all'Ora del Codice come un movimento dal basso. Un esempio di uso corretto: "Partecipa all'Ora del Codice sul sito ACMECorp.com". Un esempio di uso sbagliato: "Prova l'Ora del Codice di ACME Corp"
  2. Utilizzare un apice "TM" nei posti più importanti in cui menzioni l'"Ora del Codice", sia sul tuo sito web che nelle descrizioni delle app
  3. Includi una nota nella pagina (o nel piè di pagina), inclusi collegamenti ai siti web CSEdWeek e Code.org, che dica quanto segue:
    
    ***L'Ora del Codice è un'iniziativa nazionale della Computer Science Education Week[csedweek.org] e di Code.org [code.org] per introdurre milioni di studenti ad un'ora di informatica e di programmazione dei computer.***

  4. Non è concesso alcun uso di "Hour of Code" nei nomi delle app

[**Torna all'inizio**](#top)

<a id="pixel"></a>

## Pixel di tracciamento

Al fine di monitorare più accuratamente la partecipazione, chiediamo a tutti i nostri partner che predispongono dei tutorial di terze parti di includere le immagini di tracciamento da 1 pixel nella prima e nell'ultima pagina dei loro tutorial per l'Ora del Codice (un'immagine di 1 pixel iniziale nella prima pagina e un'immagine di 1 pixel finale nell'ultima pagina. Nessuna immagine nelle pagine intermedie).

Questo ci permetterà di conteggiare gli utenti che hai personalmente reclutato per visitare il tuo sito web per completare la loro Ora del Codice, o gli utenti che visitano la pagina quando un insegnante mostra il tuo URL direttamente sulla sua lavagna. Questo permetterà di realizzare conteggi più accurati dei partecipanti al tuo tutorial, cosa che ti aiuterà ad attirare gli utenti. Se si integra il pixel anche alla fine ci permetterà di misurare il tasso di completamento dei tutorial.

Se il tuo tutorial viene approvato e incluso nell'elenco finale dei tutorial, Code.org ti fornirà uno specifico pixel di tracciamento che potrai integrare nel tuo tutorial. Guarda l'esempio riportato qui sotto.

***Nota: non è importante farlo per le applicazioni installabili (app iOS/Android, o app da installare sul PC)***

**Esempio di pixel di tracciamento per AppInventor:**

IMG SRC = "http://code.org/api/hour/begin_appinventor.png/"

IMG SRC = "http://code.org/api/hour/begin_appinventor.png/"

[**Torna all'inizio**](#top)

<a id="promote"></a>

## Come promuovere il tuo tutorial, la CSEdWeek e l'Ora del Codice

Chiediamo a tutti di promuovere i propri tutorial di 1 ora ai propri utenti. Per favore indirizzali alla tua pagina dell'Ora del Codice. I tuoi utenti saranno molto più propensi ad iniziare l'attività ricevendo da te una mail riguardante i tuoi tutorial. Utilizza la campagna internazionale Ora del Codice per la Computer Science Education Week come una scusa per incoraggiare gli utenti a invitare altri a partecipare, aiutaci a raggiungere i 100 milioni di partecipanti totali.

  * Inserisci l'Ora del Codice e la CSEdWeek sul tuo sito Web.   
    Ad es.: <http://www.tynker.com/hour-of-code>
  * Promuovi l'Ora del Codice utilizzando i sociali network, i media tradizionali, le mailing list, ecc, usando l'hashtag **#HourOfCode** (con le lettere H, O e C maiuscole)
  * Organizza un evento locale o chiedi ai tuoi dipendenti di organizzare un evento nelle scuole locali o nelle associazioni locali.
  * Consulta il nostro kit di risorse per ulteriori informazioni (in preparazione).

[**Torna all'inizio**](#top)

<a id="disabilities"></a>

## Una nota speciale per gli studenti con disabilità

Se crei un tutorial che è progettato per gli ipovedenti, ci piacerebbe metterlo in evidenzia per gli utenti dotati di screenreader. Non abbiamo ancora ricevuto un tutorial di questo tipo e ci piacerebbe molto includerne almeno uno come opzione per questi studenti.

[**Torna all'inizio**](#top)