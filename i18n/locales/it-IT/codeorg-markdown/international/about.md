---
title: Chi siamo
---

# Chi siamo

<div class="col-60">
  Code.org® è un'organizzazione no-profit dedicata all'espansione dell'accesso alla formazione scolastica in informatica e alla partecipazione delle donne e delle minoranze sotto-rappresentate. La nostra idea è che ogni studente di ogni scuola debba avere la possibilità di imparare l'informatica, proprio come avviene con la biologia, la chimica e l'algebra. Forniamo i più diffusi curriculum per l'insegnamento dell'informatica nella scuola primaria e secondaria e organizziamo anche la campagna annuale dell'<a href="https://hourofcode.com">Ora del Codice</a>, che ha coinvolto il 10% di tutti gli studenti del mondo. Code.org è supportata da generosi partner tra cui Amazon, Facebook, Google, la Fondazione Infosys, Microsoft e <a href="/about/donors">molti altri</a>.
</div>

[col-40]

<div style="background-color:#7665a0;height:190px;padding:25px;display:flex;justify-content:center;flex-direction:column">
  
  <font size="4" color="#FFFFFF"><b>I corsi di Code.org sono utilizzati da decine di milioni di studenti e da un milione di insegnanti in tutto il mondo.</b></font>
 
</div>

[/col-40]

<div style="clear:both"></div>

## Storia

Code.org è stata lanciata nel 2013 dai fratelli Hadi e Ali Partovi con un video [ che promuoveva l'informatica](https://www.youtube.com/watch?v=nKIu9yen5nc). Questo video è diventato il #1 su YouTube per un giorno e 15.000 scuole si sono unite a noi per aiutarci. Da allora, ci siamo ampliati da un piccolo gruppo di volontari a una grande organizzazione per sostenere un movimento mondiale. Riteniamo che tutti i bambini abbiano diritto ad un'istruzione informatica di qualità, non solo pochi fortunati.
<br> <iframe width="560" height="315" src="https://www.youtube.com/embed/nKIu9yen5nc" frameborder="0" allowfullscreen mark="crwd-mark"></iframe>

## Cosa facciamo

Lavoriamo su tutto lo spettro dell'istruzione: progettando [i nostri corsi](https://studio.code.org/courses) o collaborando con altri partner, formando insegnanti, collaborando con i distretti scolastici, aiutando i governi a modificare le politiche scolastiche ed espandendoci a livello internazionale attraverso accordi di collaborazione per rompere vecchi stereotipi. Il nostro lavoro si basa su decenni di sforzi, profusi da innumerevoli organizzazioni e singole persone che hanno contribuito ad istituire, finanziare e diffondere l'istruzione informatica. Siamo grati per l'instancabile lavoro svolto da tutta l'ampia comunità impegnata nella diffusione dell'istruzione informatica e ringraziamo tutti i partner che hanno permesso di ampliare l'effetto del nostro impatto nel corso degli anni.

## Portata internazionale di Code.org

Oltre il 40 per cento del traffico sul nostro sito web proviene dall'esterno degli Stati Uniti e tale numero continua a salire. Al fine di espandere l'accesso globale all'informatica, il nostro team collabora strettamente con [più di 100 partner internazionali](/about/partners), aiutandoli a promuovere l'Ora del Codice, a sostenere il cambiamento delle politiche scolastiche e la formazione degli insegnanti. Stiamo portando l'informatica nel confronto internazionale sull'istruzione, collaborando con i ministeri dell'istruzione di tutto il mondo e collaborando con organizzazioni internazionali come l'Organizzazione per la cooperazione e lo sviluppo economico e l'Organizzazione delle Nazioni Unite per l'educazione, la scienza e la cultura.

<img alt="Partner internazionali di Code.org" src="/images/international/international_partners.jpg" width="100%" />

## Traduzione

Vuoi avere un impatto diretto sugli studenti del tuo paese? Aiutaci a rendere disponibile il contenuto di Code.org nella loro lingua! Se partecipi alla traduzione di esercitazioni e lezioni, ti unirai ad una comunità di più di 7.000 traduttori che aiutano a portare l'informatica agli studenti di tutto il mondo. Per maggiori informazioni, dai un'occhiata alla [guida per la traduzione](/translate).

## Il nostro impegno per curriculum gratuiti e tecnologia open source

Tutti i piani di studio e le esercitazioni che creiamo saranno sempre gratuite e rilasciate con una licenza [Creative Commons](http://creativecommons.org/licenses/by-nc-sa/4.0/), permettendo così ad altri di creare risorse derivate per scopi non commerciali. Se sei interessato a ricevere l'autorizzazione per l'utilizzo dei nostri materiali a fini commerciali, [contattaci](/contact). I nostri corsi sono tradotti per l'utilizzo a livello mondiale o da persone di lingue diverse. A livello tecnologico, il progetto è sviluppato in modalità [open source](https://github.com/code-dot-org/code-dot-org).

<img alt="Studenti con un computer portatile" src="/images/international/group_computer.jpg" width="100%" />

## Seguici

[Iscriviti per ricevere aggiornamenti](/about/hear-from-us) sull'evoluzione del movimento di diffusione dell'informatica dalla scuola dell'infanzia fino alle superiori e sul lavoro di Code.org. O segui Code.org sui social media:

{{ social_media_codeorg }}
