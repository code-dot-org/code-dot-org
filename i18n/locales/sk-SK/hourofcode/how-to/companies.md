---
title: 'Hodina kódu: návod pre firmy'
---

{{ signup_button }}

# Ako sa vaša firma môže zapojiť do Hodiny kódu

### Zistite, ako môžete vy a vaši zamestnanci inšpirovať žiakov, aby si vyskúšali informatiku!

* * *

Algoritmické myslenie pomáha rozvijať logiku, tvorivosť a schopnosť riešiť problémy. A technológie v súčasnosti menia všetky odvetvia na svete. Žiaci by sa dnes mali učiť, ako technológie vytvárať, nie len používať. Čím skôr začnú, tým rýchlejšie si vytvoria základy na to, aby dokázali uspieť v akejkoľvek profesii 21. storočia. 

Počas kampane Hodina kódu môže vaša firma pomôcť zvyšovať povedomie o tomto informatickom hnutí. Nezáleží na tom, či sa zapájate ako dobrovoľník jednotlivo alebo plánujete podujatie pre celú firmu. Všetko vaše úsilie môže mať obrovský vplyv na to, ako dievčatá a žiaci z marginalizovaných skupín vnímajú informatiku a svoj vlastný potenciál.

- [Podporte zamestnancov v tom, aby pomáhali triedam ako dobrovoľníci](#encourage-employees)
- [Prepojte svoju firmu so školou](#connect-with-a-school)
- [Usporiadajte v ránci Hodiny kódu vlastné podujatie](#host-hour-of-code)
- [Spropagujte Hodinu kódu](#promote-hour-of-code)
- [Ďalšie spôsoby, ako podporiť Hodinu kódu](#support-hour-of-code)

* * *

<a id="encourage-employees"></a>

## Podporte zamestnancov v tom, aby pomáhali triedam ako dobrovoľníci

[![](/images/fit-600/Marketing/pexels-andrea-piacquadio-3762940.jpg)]({{ urls/learn }})

Jedným z najzmysluplnejších spôsobov, ako sa zapojiť do Hodiny kódu, je pomôcť ako dobrovoľník na niektorej zo škôl vo vašom okolí. S triedou pritom môžete pracovať buď osobne, alebo virtuálne. Najlepšie zo všetkého je, že na to, aby ste sa mohli stať dobrovoľníkom, nemusíte mať vyštudovanú informatiku. Aj bez toho môžete žiakom poskytnúť zmysluplný zážitok. Stačí, ak sa s nimi podelíte o svoje kariérne skúsenosti a vysvetlíte im, ako informatika alebo technológie ovplyvňujú vaše zamestnanie.

[<button>Zaregistrovať sa ako dobrovoľník</button>]({{ urls/volunteer }})

Po registrácii dobrovoľníka si učiteľ môže prezrieť jeho profil na našej [mape dobrovoľníkov](https://code.org/volunteer/local). Preto je dôležité, aby boli profily vyplnené čo najdôkladnejšie. V prípade, že budete pre triedu vhodný kandidát, učiteľ vás bude kontaktovať prostredníctvom našej platformy (vašu e-mailovú adresu v žiadnom bode neposkytneme učiteľovi). Potom si môžete priamo s učiteľom dohodnúť podrobnosti o tom, [ako viete triede z pozície dobrovoľníka najlepšie pomôcť](https://hourofcode.com/us/how-to/volunteers).

Ak chcete získať ďalšie pokyny týkajúce sa dobrovoľníctva, ako aj ukážky komunikácie, ktorá vašu firmu nadchne pre Hodinu kódu, pozrite si našu [príručku pre firemných partnerov]({{ localized_files/hoc_corporate_toolkit }}).

* * *

<a id="connect-with-a-school"></a>

## Prepojte svoju firmu so školou

Na to, aby ste sa spojili s triedou alebo školou, nemusíte používať našu mapu dobrovoľníkov. Často odporúčame začať na lokálnej úrovni. Zamyslite sa, či sa nenájdu školy, ku ktorým máte vy alebo vaši zamestnanci silný vzťah. Príkladmi môže byť vaša alma mater, škola vášho dieťaťa alebo organizácia či škola, ktorá sa zameriava na takú časť populácie, ktorá v informatike doteraz nebola dostatočne zastúpená.

[![](/images/fit-600/Marketing/2018_HoC-392.jpg)]({{ urls/learn }})

Následne môžete navštíviť web školy a nájsť na ňom kontakty na osoby, ktoré by bolo vhodné osloviť. Pomôcť by vám mohol napríklad riaditeľ, zástupca riaditeľa, učiteľ informatiky alebo technických predmetov či dokonca zástupca ZRPŠ. Pri organizácii podujatia tiež môžete spolupracovať s rôznymi neziskovými alebo záujmovými organizáciami, ktoré pôsobia vo vašom okolí.

Ak sa vám nedarí spojiť so žiadnou školou, [obráťte sa na nás](https://support.code.org/hc/en-us/requests/new) a my vás spojíme s jedným z našich miestnych partnerov.

* * *

<h4><font color="00adbc"><i>„Bolo ÚŽASNÉ vidieť, aké boli deti nadšené. Najlepšie na tom bolo, keď si učitelia všimli, že aj niektorí študenti s horšími známkami boli výborní v algoritmickom myslení, vďaka čomu dokázali pomáhať aj ostatným. Dostali tak príležitosť zlepšiť si sebavedomie.“</i></font></h4>

Dobrovoľník zapojený do Hodiny kódu

* * *

<a id="host-hour-of-code"></a>

## Usporiadajte v ránci Hodiny kódu vlastné podujatie

Ak chcete urobiť niečo navyše, aj vaša firma môže usporiadať podujatie v rámci Hodiny kódu. Neexistuje presný návod, ako takéto podujatie usporiadať, preto vám odporúčame pristupovať k tomu tvorivo! Vzhľadom na to, že zamestnancov máme málo (ale zato dobrých!), Code.org nemá tím, ktorý by koordinoval podujatia organizované v rámci Hodiny kódu. Pripravili sme však pre vás niekoľko tipov, ako začať.

### 1. Pozrite si video, ako na organizáciu podujatia <iframe width="500" height="255" src="//www.youtube.com/embed/SrnvvWDm73k" frameborder="0" allowfullscreen mark="crwd-mark"></iframe> 

### 2. Vyberte si dátum, formát a miesto konania podujatia

Podujatia sa môžu konať [virtuálne](https://hourofcode.com/us/how-to/virtual) aj osobne, v kancelárii firmy alebo v komunite a pre žiakov všetkých vekových kategórií! Ak by sa vám zišlo zopár inšpiratívnych nápadov, môžete sa tiež pozrieť na to, aké podujatia v minulosti zorganizovali iní [firemní partneri](https://medium.com/@codeorg/amazon-microsoft-google-vista-and-more-rally-to-bring-the-hour-of-code -to-students-worldwide-4641325542cf) a [sponzori](https://medium.com/@codeorg/how-code-orgs-corporate-supporters-helped-spread-the-love -for-2019-s-hour-of-code-73a3c088f10f).

<br />

#### Vzorový program podujatia:

|Čas | Bod programu | |\---\---\---\---\---\---\---\---\---\---\---\---\---\---\---\---- | \---\---\---\---\----- | |1 – 5 minút | Prehrajte [inšpiratívne video](https://hourofcode.com/us/promote/resources#videos)|  
|5 –10 minút | Predstavte sa a zistite viac o žiakoch: Kde pracujete, čo robíte a čo máte na svojej práci najradšej? Kto alebo čo vás inšpirovalo? Prečo ste sa začali zaujímať o informačné technológie? Mali ste mentora? Klaďte žiakom otázky na záver im dajte čas, aby sa pýtali oni.   
|30 – 60 minút | Čas na programovanie! Ak sa vaše podujatie koná naživo, teraz je ten správny čas na to, aby ste zodpovedali otázky a povzbudili žiakov pri riešení ťažkých úloh. Skúste im riešenie neposkytnúť priamo, namiesto toho sa im pokúste klásť otázky, aby si mohli sami odpovedať na to, čo sa pokazilo, a povzbuďte žiakov, aby si otázky kládli aj medzi sebou navzájom. Ak sa podujatie koná virtuálne, spolupracujte s učiteľom a zhodnoťte, aký prístup by bol najlepší. Možno bude dobré, ak sa na konci stretnutia vrátite, aby ste videli, ako žiaci pokročili. | | |1 – 3 minúty | Všetkým sa poďakujte a na rozlúčku sa podeľte o pár inšpiratívnych slov. Rozdajte žiakom nejaké reklamné predmety svojej firmy (výbornou voľbou sú [nálepky](#celebrate)). | | <br />

#### Ďalšie nápady, čo spraviť na vašom podujatí

- Vysvetlite, ako technológie ovplyvňujú naše životy, pomocou príkladov, ktoré budú zaujímať žiakov z rozličných prostredí – hovorte o technológiách, ktoré zachraňujú životy, pomáhajú ľuďom alebo ich spájajú. 
- Ak pracujete pre technologickú spoločnosť, predstavte zábavné a inovatívne produkty, na ktorých vaša firma práve pracuje. Ak nepracujete pre technologickú spoločnosť, porozprávajte o spôsoboch, ako vaša firma využíva technológie na riešenie problémov a dosahovanie cieľov.
- Pozvite programátorov z vašej spoločnosti, nech žiakom povedia, prečo sa rozhodli študovať informatiku, a predstavia im svoje aktuálne projekty.
- Ak máte skupinu zamestnancov, ktorí budú organizovať vaše podujatie alebo pracovať ako dobrovoľníci v miestnej škole, môžete im objednať [tričká s potlačou](http://blog.code.org/post/132608499493/hour-of-code-shirts-and-more).

### 3. Pripravte si potrebnú techniku

[![](/images/fit-600/Marketing/Excel-Charter-SchoolHoC-2015-stills-9.jpg)]({{ urls/learn }})

#### Zariadenia:

Hodina kódu funguje najlepšie, ak máte počítače s pripojením na internet. Nepotrebujete však mať počítač pre každého žiaka. Hodinu kódu dokonca môžete zorganizovať aj bez počítača. Ak si chcete vybrať aktivity bez počítača, pri filtrovaní aktivít vyberte v sekcii „Použité technológie“ možnosť „Bez počítačov či iných zariadení“.

- **Otestujte si aktivity** na vašich počítačoch alebo iných zariadeniach. Skontrolujte, či v prehliadačoch fungujú správne so zvukom aj videami.
- **Nemáte dostatok zariadení?** Využite párové programovanie. Keď žiaci spoja sily, dokážu si navzájom pomáhať a menej sa spoliehajú učiteľa. Taktiež uvidia, že informatika je spoločenská a podporuje spoluprácu.
- **Poskytnite svojim účastníkom slúchadlá** alebo ich požiadajte, aby si priniesli vlastné, ak budú skúšať aktivity, ktoré najlepšie fungujú so zvukom.
- **Máte pomalý internet?** Prehrajte videá na začiatku podujatia pred celou triedou, aby nemuseli žiaci sťahovať videá osobitne. Alebo vyskúšajte aktivity bez počítača či off‑line aktivity.

#### Virtuálne podujatia:

V prípade virtuálneho podujatia je ideálne ešte pred podujatím sa rozhodnúť, ktorú videokonferenčnú platformu použijete, a aj ju otestovať. Výber platformy môže ovplyvniť, s koľkými žiakmi naraz budete ochotní pracovať, takže najlepšie je vybrať si platformu ešte predtým, než na podujatie pozvete nejakú triedu alebo ho začnete propagovať. Ak chcete získať nápady, ako organizovať Hodinu kódu na diaľku, prečítajte si naše [tipy na zorganizovanie virtuálnej Hodiny kódu](https://hourofcode.com/us/how-to/virtual).

### 4. Vyberte si aktivitu

Ponúkame množstvo zábavných kurzov a aktivít pre začiatočníkov aj pokročilých zo všetkých vekových kategórií, ktoré môžu žiaci robiť samostatne. Žiaci radi pracujú na kurzoch a aktivitách samostatne, no na začiatku podujatia možno bude ideálne prehrať všetkým účastníkom [inšpiratívne video](https://hourofcode.com/us/promote/resources#videos).

<a href="https://hourofcode.com/us/learn">Prezrite si ponúkané aktivity</a> a vopred sa rozhodnite, či vyberiete jednu aktivitu pre všetkých svojich žiakov, alebo dovolíte každému vybrať si vlastnú aktivitu. **Všetky aktivity k Hodine kódu** si vyžadujú len minimálny čas na prípravu a sú individuálne – umožňujú účastníkom pracovať vlastným tempom a podľa vlastných schopností.

[![](/images/fit-700/tutorials.png)]({{ urls/learn }})

Keď budete mať svoje podujatie naplánované dostatočne detailne, môžete naň začať pozývať žiakov, školu alebo širšiu komunitu. Odporúčame začať s miestnou školou, ku ktorej máte vzťah, alebo si [prehliadnuť našu mapu](https://hourofcode.com/us/map) podujatí organizovaných v rámci Hodiny kódu.

<a id="celebrate"></a>

### Čas na oslavu

[![](/images/fit-600/Marketing/2018_HoC-391.jpg)]({{ urls/learn }})

Keď žiaci alebo hostia dokončia Hodinu kódu, je čas osláviť ich úspech. Tu je niekoľko nápadov, ako urobiť zorganizovať čo najzábavnejšie podujatie:

- Vytlačte pre účastníkov a žiakov [certifikáty]({{ urls/certificates }}) .
- [Vytlačte pre účastníkov nálepky s textom „I did the Hour of Code!“]({{ promote/resources_stickers }}) (Mám za sebou Hodinu kódu!) alebo si vyberte iné ceny a darčeky [v e-shope Code.org na Amazone](https://code.org/shop). 
- Zdieľajte na sociálnych sieťach fotky a videá z vašej Hodiny kódu. Použite hashtagy #HodinaKodu a #HourOfCode, ako aj označenie @codeorg, aby sme vaše úspechy mohli ukázať aj my!

* * *

<a id="promote-hour-of-code"></a>

## Spropagujte Hodinu Kódu

Jedným z najlepších spôsobov, ako pomôcť, je šíriť povedomie o Hodine kódu a propagovať ju.

[![](/images/fit-600/Marketing/g8TUlHzF.jpeg)]({{ urls/learn }})

### 1. Zaregistrujte svoje podujatie

Keď svoje podujatie Hodiny kódu zaregistrujete, budete dostávať užitočnú e-mailovú komunikáciu s novinkami a tipmi, ako Hodinu kódu úspešne usporiadať. Takto zároveň dáte miestnym školám alebo rodičom vedieť, že v ich blízkosti organizujete podujatie.

### 2. Uverejnite príspevky na sociálnych sieťach

Pomôžte zvyšovať povedomie o našom informatickom hnutí pomocou týchto vzorových príspevkov, ktoré môžete uverejniť na sociálnych sieťach a zdieľať so svojimi zamestnancami.

#### Všeobecné oznámenie Hodiny kódu

- Informatika mení náš svet, tak pomôžte žiakom stať sa súčasťou tejto zmeny. Stačí jedna #HodinaKodu! #HourOfCode. https://hourofcode.com/ 
- Technológie nestačí len využívať – naučte sa ich tvoriť! Pomôžte niekomu zistiť, čo dokáže #HodinaKodu. #HourOfCode. https://hourofcode.com/ 

#### Štatistiky

- Vedeli ste, že iba 45 % škôl v USA vyučuje informatiku? Dajte každému žiakovi šancu vyskúšať si, čo dokáže #HodinaKodu. #HourOfCode https://hourofcode.com/ 
- V USA tvoria ženy len 26 % odborníkov na programovanie. Ak chcete zasvätiť do oblasti informatiky viac mladých žien, pomôže vám #HodinaKodu. #HourOfCode https://hourofcode.com/ 
- Až 67 % pracovných miest v oblasti výpočtovej techniky v USA nie je v technologickom sektore. Pomôžte začleniť informatiku do štandardného učebného plánu! #HodinaKodu #HourOfCode https://hourofcode.com/ 

#### Vytvorte si vlastné

- Už jedna #HodinaKodu môže viesť k [doplňte svoj príbeh]. #HourOfCode https://hourofcode.com/ 
- Podporujem podujatie #HodinaKodu, pretože [doplňte svoje myšlienky]. Pridajte sa k nám! #HourOfCode https://hourofcode.com 

#### Cielené na programátorov

- Ak vám prvý napísaný riadok kódu zmenil život, pomôžte žiakom vo svojom okolí napísať ho tiež na podujatí #HodinaKodu. #HourOfCode https://code.org/volunteer 
- Ak ste sa učili programovať – aký je váš príbeh? Inšpirujte žiakov vo svojom okolí prostredníctvom podujatia #HodinaKodu. #HourOfCode https://code.org/volunteer

<a href="https://hourofcode.com/promote/resources#posters">Získajte viac informácií</a> o plagátoch, videách, nálepkách a ďalších spôsoboch, ako plánované podujatie spropagovať vo vašej komunite.

* * *

<a id="support-hour-of-code"></a>

## Ďalšie spôsoby, ako podporiť Hodinu kódu

[![](/images/fit-600/Marketing/girl-strong-coding.png)]({{ urls/learn }})

- Šírte povedomie používaním [oblečenia a doplnkov s logom Code.org](https://store.code.org/) (celý výťažok z predaja využívame na to, aby sme mohli čo najväčšiemu počtu žiakov pomôcť získať prístup k informatickému vzdelaniu).
- Pri nakupovaní cez [AmazonSmile](https://code.org/donate/amazonsmile) si vyberte, že podporíte Code.org. 
- Požiadajte svojho generálneho riaditeľa, nech pošle celej firme e-mail, v ktorom zdôrazní dôležitosť informatiky a povzbudí zamestnancov, aby šírili povedomie o podujatí.
- Zabavte sa s kolegami zorganizovaním [kampane na vyzbieranie peňazí](https://medium.com/@codeorg/how-a-haircut-happy-hour-turned-into-a-fundraiser-for-code-org-1952b197faa2).
- [Podpíšte túto petíciu](https://code.org/promote), aby ste zabezpečili, že každý študent bude mať možnosť učiť sa informatiku. 
- [Prispejte](https://code.org/donate) Code.org, aby mohli naše vzdelávacie zdroje zostať aj naďalej bezplatné a dostupné pre všetkých. 

Ďalšie tipy, ako podporiť Code.org a Hodinu kódu, nájdete na adrese [Code.org/Help](https://code.org/help)

{{ signup_button }}