---
title: Ako zorganizovať podujatie Hodina kódu
---

{{ signup_button }}

# Ako zorganizovať stretnutie alebo podujatie v rámci Hodiny kódu

### Zapojte do Hodiny kódu celú školu alebo komunitu!

* * *

## 1. Pripravte sa na podujatie

- Zabezpečte priestory, vyberte dátum a čas.
- Pošlite [list](https://hourofcode.com/promote/resources#sample-emails) s pozvánkou pre starostu, poslanca, člena vlády alebo vplyvného podnikateľa, aby na Hodine kódu vystúpil ako rečník. Pozrite si [našu príručku]({{ localized_files/elected_official }}), ako Hodinu kódu spojiť s návštevou verejného činiteľa.
- Pozvite zástupcov tlače alebo iných médií, napríklad lokálnu televíziu, rádio, regionálne noviny, blogerov píšucich o vzdelávaní či technológiách. Viac informácií nájdete v našom [balíčku propagačných materiálov pre tlač]({{ promote/press_kit_url }}).

## 2. Počas podujatia

- Odštartujte podujatie s jedným z našich [inšpiratívnych videí]({{ promote/videos }}).
- V úvode vysvetlite dôležitosť informatiky použitím týchto [štatistík a infografík]({{ promote/stats_url }}).   
      
    
- **Iné námety na podujatia**: 
    - Pozvite významného miestneho podnikateľa, aby porozprával o tom, ako pri svojej práci využíva informatiku.
    - Pozvite miestneho politika, aby ho žiaci naučili niečo o programovaní.
    - Skupina žiakov môže predviesť aktivitu bez počítača.
    - Žiaci môžu učiť riaditeľa školy alebo skupinu učiteľov programovať.
    - Ak už na škole vyučujete informatiku, nechajte žiakov predviesť svoje existujúce projekty.

## 3. Podeľte sa s výsledkami

Fotky zo svojho podujatia zdieľajte na Facebooku a Twitteri pomocou hashtagov **#HodinaKodu a #HourOfCode**.

* * *

## Usporiadate Hodinu kódu počas Rodinnej noci kódu, na ktorú pozvete aj rodičov

Skúste zorganizovať večerné podujatie pre žiakov prvého stupňa základnej školy. Pozvite naň aj rodičov, aby spolu s deťmi absolvovali hodinu informatiky. Je to skvelý spôsob, ako zapojiť väčšie množstvo ľudí a motivovať rodičov, aby podporovali výučbu informatiky na vašej škole. Naši partneri z Rodinnej noci kódu (Family Code Night) vytvorili kompletný balíček na organizáciu takéhoto podujatia. Nájdete v ňom kontrolný zoznam k plánovaniu, scenár podujatia pre prezentujúceho, e-mailové pozvánky, plagáty, prezentácie a ďalšie pomôcky, ktoré vám pomôžu zorganizovať vlastné podujatie. [Kliknite sem a stiahnite si balíček na zorganizovanie Rodinnej noci kódu](http://www.familycodenight.org/DownloadCodeDotOrg.html).

* * *

## Vzorový plán celoškolského zhromaždenia alebo podujatia

**Podujatie:** Celoškolský Týždeň informatiky – úvodné stretnutie

**Dátum:** {{ campaign_date/start_short }} (začiatok Týždňa informatiky)

**Čas:** Počas školského vyučovania. Ideálne v rámci predpoludnia. Trvanie približne 1 hodinu.

**Miesto:** Priestor s veľkou kapacitou (napríklad aula, telocvičňa, jedáleň)

## Priebeh podujatia

| Čas           | Program                                                                                                                                         |
| ------------- | ----------------------------------------------------------------------------------------------------------------------------------------------- |
| 10:00 – 10:05 | Odštartujte podujatie s jedným z našich [inšpiratívnych videí]({{ promote/videos }}).                                                           |
| 10:05 – 10:15 | Riaditeľ na úvod vysvetlí dôležitosť informatiky použitím týchto [štatistík a infografík]({{ promote/stats_url }}).                             |
| 10:15 – 10:30 | Špeciálny hosť porozpráva o svojom pozadí a o tom, akú dôležitú úlohu zohrávajú technológie a informatika v jeho každodennom živote.            |
| 10:30 – 10:40 | Žiaci predvedú vzorovú Hodinu kódu. Pre spestrenie môžete žiakov nechať, aby učili programovať riaditeľa, špeciálneho hosťa alebo iných žiakov. |
| 10:40 – 11:00 | Žiaci predvedú aktivitu bez počítačov a ukážu, že informatika sa dá učiť aj takto.                                                              |
| 11:00 – 11:05 | Učiteľ, ktorý toto celoškolské podujatie zorganizoval, prednesie záverečné slová.                                                               |

{{ signup_button }}