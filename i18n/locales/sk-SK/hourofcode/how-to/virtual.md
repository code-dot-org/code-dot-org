---
title: Návod na usporiadanie virtuálnych podujatí Hodiny kódu
---

{{ signup_button }}

# Tipy na usporiadanie virtuálnej Hodiny kódu

### Úspešnú Hodinu kódu môžete usporiadať aj bez toho, aby ste sa stretli osobne.

***

Hodina kódu sa síce tradične vo svete vyučuje v triedach, osobná účasť však nie je pravidlom!  Tieto tipy vám poradia ako usporiadať interaktívnu a inšpiratívnu Hodinu kódu pre vašich žiakov aj na diaľku.   Ak máte ďalšie otázky, pozrite si náš [návod na usporiadanie virtuálnych podujatí]({{ localized_files/participation_guide_virtual }}).

<br><br>

[<img src="/images/fit-600/Marketing/pexels-andrea-piacquadio-3762940.jpg" />]({{ urls/learn }})

## Začnite spoločne, aj keď nie ste spolu
Nadchnite na úvod žiakov spoločným online stretnutím. Odporúčame vám ho usporiadať aj v prípade, že chcete, aby žiaci pracovali na lekciách samostatne.  Začať môžete mnohými zaujímavými spôsobmi: 

<ul>
<li><b>Pozvite rečníka</b>: Čakajú na vás dobrovoľníci z rôznych prostredí.  Vyhľadajte ich jednoducho na našej <a href="https://code.org/volunteer/local">mape dobrovoľníkov</a>. Virtuálnu Hodinu kódu neobmedzujú vzdialenosti, a tak môžete vyhľadať aj dobrovoľníkov, ktorí sídlia mimo vášho kraja, ale ponúkajú pomoc online. Po skontaktovaní dobrovoľníka, vám <a href="http://hourofcode.com/us/how-to/volunteers">príručka pre dobrovoľníkov Hodiny kódu</a> môže slúžiť ako pomôcka, napríklad pri vymýšľaní tém, diskusných otázok a mnohých ďalších. </li> 
<li><b>Prehrajte žiakom inšpiratívne video</b>: Ďalší skvelý spôsob ako začať výučbu je prehrať žiakom jedno z našich <a href="http://hourofcode.com/us/promote/resources#videos">inšpiratívnych videí</a>. Mnohé videá sú kratšie ako päť minút a žiakov v nich povzbudia i inšpirujú známe celebrity.</li> 
<li><b>Diskutujte o informatike</b>: Zamyslite sa hlbšie nad informatikou a zvážte spoločne vplyv technológie na náš každodenný život. Pýtajte sa žiakov pomocné otázky a premeňte tak online stretnutie na interaktívnu diskusiu. Nápady, ako diskusiu začať nájdete v našich <a href="https://code.org/csforgood#prompts">diskusných otázkach</a>.</li>
</ul>

---

## Ako sa pripraviť

### 1. Rozhodnite sa, na ktorej platforme prebehne videokonferencia
S platformami ako Cisco Webex, Google Meet, Microsoft Teams, Skype, či Zoom ste sa už pravdepodobne stretli. Použiť môžete ktorúkoľvek. Pred videokonferenciou vám odporúčame sa s vybranou platformou zoznámiť, otestovať ju a vyskúšať si program, ktorý ste si k Hodine kódu pripravili.

[<img src="/images/fit-600/Marketing/photo-of-boy-video-calling-with-a-woman-4145197.jpg" />]({{ urls/learn }})

### 2. Naplánujte, ako sa zapoja žiaci
**Samostatná práca na lekciách Hodiny kódu**<br> Nechajte žiakov opustiť videokonferenciu, aby mohli na <a href="https://hourofcode.com/us/learn">lekciách Hodiny kódu</a> pracovať samostatne.  Žiakom dáte priestor zahĺbiť sa do projektov a lepšie pochopiť informatické koncepty. Zároveň znížite ich rozptýlenie a nevzniknú im nepríjemnosti s ponechaným otvoreným oknom videokonferencie.

Pripravte si dopredu 1-3 kurzy, z ktorých dáte žiakom na výber. Môžete tak nájsť tie najvhodnejšie lekcie pre daný ročník. Navyše, ak sa s kurzami dopredu oboznámite, budete lepšie pripravený odpovedať žiakom na ich otázky.

Ak chcete, aby žiaci začali na lekciách pracovať ihneď po úvodnej videokonferencii, môžete ponechať otvorenú virtuálnu konferenčnú miestnosť, chatovaciu miestnosť, alebo sa dohodnúť na inom spôsobe komunikácie, aby sa na vás mohli žiaci v prípade otázok obrátiť.

**Spoločná práca na lekciách Hodiny kódu**<br> Ak chcete, aby žiaci zostali počas celého podujatia pripojení k videokonferencii, musíte vziať do úvahy fakt, že žiaci budú mať počas celej práce otvorené dve okná – jedno na videokonferenciu, druhé na vypracovanie lekcií.

**Práca s rodičmi**<br> Skúste osloviť rodičov žiakov na prvom stupni základnej školy, aby sa doma spoločne s deťmi zapojili do Hodiny kódu. Môžete im odporučiť kurzy a tiež <a href="https://hourofcode.com/us/how-to/parents">príručku pre rodičov</a>.

[<img src="/images/fit-600/Marketing//happy-father-and-child-browsing-laptop-in-bedroom-4545778.jpg" />](https://hourofcode.com/us/how-to/parents)

### 3. Získajte pomoc dobrovoľníka
Nájdite dobrovoľníka podľa svojich potrieb na našej <a href="https://code.org/volunteer/local">mape dobrovoľníkov</a>. Mnohí pracujú aj dištančne a radi vám porozprávajú o svojich skúsenostiach v oblasti informatiky, o tom, ako technológia ovplyvňuje ich prácu, alebo vám pomôžu zodpovedať otázky žiakov. Keď si vyberiete dobrovoľníka, dohodnite si s ním vopred stretnutie, aby ste si mohli rozdeliť úlohy, skontrolovať technické požiadavky a dohodnúť sa na podmienkach online stretnutia.

### 4. Pripravte oslavu
Nižšie si prečítajte, ako môžete osláviť vašu virtuálnu Hodinu kódu. Niektoré nápady si vyžadujú prípravu, ako napríklad vytvorenie <a href="https://code.org/certificates">certifikátov</a>  pre všetkých účastníkov.

---

## Oslávte spoločne Hodinu kódu

Tak, ako ste výučbu spoločne začali, tak spoločne oslávte jej ukončenie. Tu je pár nápadov, ako zorganizovať interaktívnu a jedinečnú virtuálnu oslavu:

- Dovoľte žiakom zdieľať svoje hotové projekty so zvyškom triedy. Ak to konferenčná platforma umožňuje, môžete žiakom navrhnúť, aby si urobili snímku obrazovky svojich hotových projektov a nastavili ich ako virtuálne pozadie.
- Diskutuje o poznatkoch: Čo sa naučili o informatike a technológii? Čo robili, keď nastal problém? Ako ho riešili?
- <a href="https://code.org/certificates">Vytvorte certifikáty a zdieľajte ich</a> so žiakmi.
- Zdieľajte fotky a videá virtuálnej Hodiny kódu na sociálnych sieťach. Use #HourOfCode and @codeorg so we can highlight your success, too!

[<img src="/images/fit-600/Marketing/g8TUlHzF.jpeg" />]({{ urls/learn }})

Ak ste však výučbu nezačali <a href="https://code.org/volunteer/local">pozvaním rečníka</a>,<a href="https://hourofcode.com/us/promote/resources#">inšpiratívnym videom</a>, či <a href="https://code.org/csforgood#prompts">diskusiou</a>, teraz je skvelá príležitosť začleniť do oslavy aj jednu z týchto aktivít.

{{ signup_button }}
