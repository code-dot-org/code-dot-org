---
title: 'Hodina kódu: návod pre vedúcich mimoškolských aktivít'
---

{{ signup_button }}

# Ako usporiadať Hodinu kódu v rámci mimoškolskej aktivity

### Pridajte sa k nám a oboznámte svojich žiakov s informatikou pomocou týchto krokov.

Algoritmické myslenie pomáha rozvijať logiku, tvorivosť a schopnosť riešiť problémy. A technológie v súčasnosti menia všetky odvetvia na svete. Žiaci by sa dnes mali učiť, ako technológie vytvárať, nielen používať. Čím skôr začnú, tým rýchlejšie si vytvoria základy na to, aby dokázali uspieť v akejkoľvek profesii 21. storočia. 

Hodina kódu poskytuje jednoduchý a zábavný spôsob, ako žiakom priblížiť informatiku hoci aj od základov. Ak potrebujete pomoc, môžete sa skontaktovať s [miestnym dobrovoľníkom]({{ urls/volunteer_local }}), aby vám ju pomohol zorganizovať v rámci vašej mimoškolskej aktivity.

### Hodinu kódu môžete organizovať aj na diaľku. Najskôr si pozrite naše [tipy na diaľkovú výučbu virtuálnej Hodiny kódu](https://hourofcode.com/us/how-to/virtual).

* * *

## 1. Pozrite si video, ako na organizáciu podujatia <iframe width="500" height="255" src="//www.youtube.com/embed/SrnvvWDm73k" frameborder="0" allowfullscreen></iframe> 

## 2. Vyberte si aktivity

V spolupráci s našimi partnermi sme pripravili široký výber [zábavných jednohodinových aktivít]({{ urls/learn }}) pre účastníkov rôznych vekových kategórií. [Vyskúšajte si ich!]({{ urls/learn }})

**Všetky aktivity k Hodine kódu** si vyžadujú len minimálny čas na prípravu a sú individuálne – umožňujú účastníkom pracovať vlastným tempom a podľa vlastných schopností.

[![](/images/fit-700/tutorials.png)]({{ urls/learn }})

**Potrebujete pripraviť Hodinu Kódu v rámci mimoškolských aktivít?** Pozrite si [tento vzorový plán hodiny](/files/AfterschoolEducatorLessonPlanOutline.docx)!

## 3. Spropagujte svoju Hodinu kódu

Spropagujte svoju Hodinu kódu pomocou [týchto nástrojov]({{ urls/promote }}) a povzbuďte ostatných vo svojom okolí, aby Hodinu kódu zorganizovali aj oni.

## 4. Naplánujte si technické vybavenie – počítače nie sú povinné

Hodina kódu funguje najlepšie, ak máte počítače s pripojením na internet. **Nepotrebujete** však mať počítač pre každého žiaka. Hodinu kódu dokonca môžete zorganizovať aj bez počítača.

Otestujte si aktivity na počítačoch alebo zariadeniach, ktoré budú používať žiaci, a skontrolujte, či v prehliadačoch fungujú správne so zvukom aj videami. **Máte pomalý internet?** Prehrajte videá na začiatku podujatia pred celou triedou, aby nemuseli žiaci sťahovať videá osobitne. Prípadne môžete vyskúšať aktivity, ktoré sa dajú robiť bez pripojenia na internet či dokonca bez počítača.

Ak ste vybrali aktivity, ktoré fungujú najlepšie so zvukom, poskytnite žiakom slúchadlá alebo ich požiadajte, aby si priniesli vlastné.

**Nemáte dostatok zariadení?** Využite [párové programovanie](https://www.youtube.com/watch?v=vgkahOzFH2Q). Keď žiaci spoja sily, dokážu si navzájom pomáhať a menej sa spoliehajú učiteľa. Taktiež uvidia, že informatika je spoločenská a podporuje spoluprácu.

## 5. Začnite Hodinu kódu inšpiratívnym videom

Začnite Hodinu kódu tým, že účastníkov inšpirujete a porozprávate sa s nimi o tom, ako informatika ovplyvňuje každú oblasť nášho života.

**Prehrajte inšpiratívne video:**

- Pôvodné video vytvorené pri príležitosti spustenia Code.org, v ktorom vystupujú Bill Gates, Mark Zuckerberg a hviezda NBA Chris Bosh. Na výber je [1-minutová](https://www.youtube.com/watch?v=qYZF6oIZtfc), [5-minutová](https://www.youtube.com/watch?v=nKIu9yen5nc) a [9-minutová](https://www.youtube.com/watch?v=dU1xS07N-FA) verzia.
- [Video k celosvetovej Hodine kódu](https://www.youtube.com/watch?v=KsOIlDT145A).
- [Prezident Obama vyzýva všetkých študentov, aby sa učili informatiku](https://www.youtube.com/watch?v=6XvmhE1J9PY).
- Ďalšie inšpiratívne videá [nájdete tu](https://www.youtube.com/playlist?list=PLzdnOPI1iJNfpD8i4Sx7U0y2MccnrNZuP).

**Vôbec neprekáža, ak sa nevyznáte v počítačoch. Tu nájdete niekoľko nápadov, ako začať s aktivitami Hodiny kódu:**

- Vysvetlite, ako technológie ovplyvňujú naše životy, pomocou príkladov, ktoré pochopia chlapci aj dievčatá. (Hovorte o aplikáciach a technológiach, ktoré zachráňujú životy, pomáhajú ľuďom, spájajú ľudí a pod.)
- Vymenujte veci z každodenného života, ktoré využívajú kód.
- [Na tomto odkaze]({{ urls/girls }}) nájdete tipy, ako zatraktívniť informatiku pre dievčatá.

**Potrebujete ďalšie rady?** Stiahnite si tento [vzorový plán hodiny](/files/AfterschoolEducatorLessonPlanOutline.docx).

## 6. Pustite sa do programovania!

**Nesmerujte účastníkov k aktivite** – Webový odkaz na aktivitu napíšte na tabuľu. Nájdete ho na stránke s [informáciami k vybranej aktivite]({{ urls/learn }}), kde je uvedený pod počtom účastníkov.

**Ak niekto narazí na problém, môžete mu odpovedať nasledovne:** – „Neviem. Skúsme na to prísť spoločne.“ - „Technológie nefungujú vždy tak, ako by sme práve chceli.“ - „Učiť sa programovať je ako učiť sa nový jazyk – človek ním nedokáže hneď hovoriť plynulo.“

**Čo robiť ak niekto skončí v predstihu?** – Povzbuďte účastníkov, aby vyskúšali ďalšiu aktivitu k hodine kódu na adrese [hourofcode.com/learn]({{ urls/learn }}) – Prípadne požiadajte tých, ktorí skončili skôr, aby pomohli tým, ktorí majú problémy.

## 7. Čas na oslavu

- Vytlačte pre svojich žiakov [certifikáty]({{ urls/certificates }}).
- Vytlačte pre žiakov [nálepky s textom „I did the Hour of Code!“]({{ promote/resources_stickers }}) (Mám za sebou Hodinu kódu!).
- [Objednajte si vlastné tričká](https://www.amazon.com/stores/Code/page/8557B2A6-EBF2-4C9F-95C5-C3256FBA0220?ref_=ast_bln) pre účastníkov.
- Zdieľajte na sociálnych sieťach fotky a videá z vašej Hodiny kódu. Použite hashtagy #HodinaKodu a #HourOfCode, ako aj označenie @codeorg, aby sme vaše úspechy mohli ukázať aj my!

## Ďalšie zdroje k Hodine kódu pre pedagógov

- Pozrite sa na [osvedčené postupy](http://www.slideshare.net/TeachCode/hour-of-code-best-practices-for-successful-educators-51273466) organizátorov Hodiny kódu z minulosti.
- Môžete si pozrieť záznam nášho webináru [Sprievodca Hodinou kódu pre pedagógov](https://youtu.be/EJeMeSW2-Mw).
- Navštívte [fórum Hodiny kódu](http://forum.code.org/c/plc/hour-of-code), kde môžete získať podporu, informácie a rady od ostatných organizátorov podujatí.
- Pozrite si [najčastejšie otázky o Hodine kódu](https://support.code.org/hc/en-us/categories/200147083-Hour-of-Code).

## Čo nasleduje po Hodine kódu?

Hodina kódu je len prvým krokom na ceste učenia sa o tom, ako fungujú technológie a ako sa vytvárajú softvérové aplikácie. Pomôžte žiakom pokračovať v ich ceste a podporte ich v tom, aby sa [učili ďalej online](/beyond)!

{{ signup_button }}