---
title: Materiály pre tlač
---

{{ signup_button }}

# Ako pritiahnuť pozornosť médií na vaše podujatie Hodiny kódu

### Zaujmite pozornosť svojím podujatím Hodiny kódu a pozvite miestne médiá, aby sa presvedčili, prečo je informatika na vašej škole dôležitá.

*Ak reprezentujete tlač alebo médiá, svoje otázky posielajte na adresu <press@code.org>.*

* * *

## Kľúčové tipy

- Médiá kontaktujte e-mailom dva týždne pred vaším podujatím. Ak nedostanete odpoveď, pripomeňte sa e-mailom aj telefonicky.
- Požiadajte zamestnanca školy alebo dobrovoľníka, aby spravil fotografie, ktoré budete môcť zdieľať online alebo poslať do médií.
- Napíšte o Hodine kódu na hlavnej stránke školského webu a v školskom časopise. Uverejnite podrobnosti o podujatí, ako aj fotografie žiakov pri práci na aktivitách.
- Počas roku {{ campaign_date/year }} na Facebooku a Twitteri zverejňujte novinky o svojich plánoch, ohlasujte svoje podujatia a zverejňujte obrázky. Nezabudnite použiť hashtagy **#HodinaKodu a #HourOfCode**, aby organizácia Code.org videla vaše podujatia a mohla ich propagovať.

## Podrobný návod

### 1. Naplánujte svoje podujatie

- Naplánujte stretnutie na odštartovanie Hodiny kódu.
- Pošlite rodičom [list]({{ promote/sample_emails }}) a požiadajte ich, aby posúvali ďalej informácie o Hodine kódu.
- Pošlite [list]({{ promote/sample_emails }}) s pozvánkou pre starostu, župana, poslanca alebo vplyvného podnikateľa, aby sa zúčastnil na podujatí a prihovoril sa vašim žiakom.
- Zorganizujte skupinové aktivity (napríklad ukážku programovacej aktivity bez počítača) alebo ukážte výsledky práce svojich žiakov.
- Inšpirujte svojich žiakov [videom o Hodine kódu]({{ urls/home }}) od Code.org alebo [jedným z týchto videí]({{ promote/videos }}). <br />

### 2. Identifikujte konkrétnych novinárov, ktorí pokrývajú školstvo alebo miestne dianie

Môže ísť o novinárov z lokálnych novín, televízie, rádia alebo blogu. <br />

### 3. Skontaktujte sa s lokálnymi médiami

Najlepší spôsob, ako ich osloviť, je e-mailom. E-mail by mal byť krátky a mal by vysvetľovať, prečo by sa mali ľudia o vaše podujatie zaujímať. Priložte kontaktné údaje (vrátane mobilného telefónneho čísla) na osobu, ktorá bude prítomná na samotnom podujatí. **[Pozrite si vzorovú správu pre médiá]({{ promote/press-kit-emails }})**.

Na internete nájdite kontakt na miestneho reportéra. Ak kontaktné údaje príslušného reportéra nemôžete nájsť, telefonicky alebo e-mailom kontaktujte jeho vydavateľstvo a požiadajte ich, aby mu vašu správu posunuli. <br />

### 4. Pripravte si odpovede na otázky o vašom školskom podujatí. Tu je zopár príkladov:

#### Prečo vaša škola organizuje Hodinu kódu?

Hoci si všetci uvedomujeme, že pre žiakov je dôležité naučiť sa orientovať v dnešnom pretechnizovanom svete, mnohí učitelia nemajú s informatikou skúsenosti a nevedia, kde začať. Toto podujatie nám všetkým dáva príležitosť zistiť, o čom informatika je.

Veríme, že u žiakov vzbudí záujem a motivuje ich k tomu, aby sa informatiku učili aj ďalej. Výskumy totiž ukázali, že deti dokážu pochopiť programovacie koncepty ešte predtým, ako sa naučia čítať a písať. Platí dokonca, že v mladom veku je náš mozog k programovacím jazykom vnímavejší než neskôr, rovnako ako pri cudzích jazykoch. <br /> <br />

#### Prečo je to dôležité?

Technológie v súčasnosti menia všetky odvetvia na svete. Obrovské množstvo voľných pracovných pozícií – vrátane tých v oblasti umenia a dizajnu – si dnes vyžaduje znalosť programovania. Na väčšine škôl sa však informatika nevyučuje v dostatočnom rozsahu a kvalite. Nadišiel čas zmeniť to a vkročiť do 21. storočia. Vieme, že bez ohľadu na to, akým smerom sa budú žiaci uberať v dospelosti, či už sa rozhodnú pre medicínu, politiku, podnikanie alebo umenie, schopnosť budovať technológie im dodá sebavedomie a poskytne konkurenčnú výhodu. <br />

<a id="sample-emails"></a>

## Vzorový e-mail, ktorým môžete na svoje podujatie pozvať lokálne médiá 

**Predmet:** Miestna škola sa zapojila do projektu, ktorý predstavuje žiakom základy informatiky

Počítače sú všade a menia každé odvetvie na tejto planéte, no väčšina škôl nepovažuje informatiku za ťažiskový predmet. Dievčatá, ako aj žiaci z marginalizovaných skupín nie sú dostatočne zastúpení na hodinách informatiky ani v technologickom sektore. Dobrou správou je, že sme na ceste tento stav zmeniť.

Vďaka Hodine kódu sa informatika objavila medzi hlavnými správami od Googlu, MSN, Yahoo! aj Disney. Na podporu tohto hnutia spojilo sily viac ako 100 partnerov. Hodinu kódu už organizoval každý obchod značky Apple na svete. Dokonca aj bývalý americký prezident Barack Obama v rámci tejto kampane napísal svoje prvé riadky kódu.

Preto sa až [číslo] žiakov z [názov školy] pridá k najväčšiemu vzdelávaciemu podujatiu všetkých čias – k Hodine kódu, ktorú organizujeme v rámci Týždňa informatiky (3. – 9. decembra).

Týmto Vás pozývam na účasť na našom úvodnom stretnutí, aby ste mohli sledovať deti priamo v akcií dňa [DATE].

Hodina kódu, organizovaná neziskovou organizáciou Code.org a viac než 100 ďalšími partnermi, je globálne hnutie vedené myšlienkou, že dnešní žiaci sú pripravení naučiť sa zručnosti potrebné na úspech v 21. storočí. Pridajte sa k nám.

Kontaktné údaje: [TITUL, VAŠE MENO], telefón: (+421) 901 234 567 Kedy: [DÁTUM a ČAS konania vášho podujatia] Kde: [ADRESA a NAVIGÁCIA]

Teším sa na našu ďalšiu komunikáciu.<br />

## Citát a ďalšie informácie, ktoré môžete použiť

„Hodina kódu je navrhnutá tak, aby demystifikovala programovanie a ukázala, že informatika nie je žiadna veda a jej základy sa môže naučiť každý,“ vyjadril sa Hadi Partovi, zakladateľ a generálny riaditeľ organizácie Code.org. „Hodinu kódu už absolvovalo viac ako 100 miliónov žiakov po celom svete. Dopyt po relevantnom vzdelaní v oblasti informatiky hodnom 21. storočia nemá hraníc.“ <br /> <br />

#### O Code.org

Code.org je americká nezisková organizácia typu 501(c)(3), ktorá sa snaží zvýšiť všeobecný záujem o informatiku, ako aj zastúpenie dievčat a žiakov z menšinových skupín v tomto odvetví. Jej cieľom je dosiahnuť, aby mali všetci študenti na všetkých školách možnosť učiť sa programovanie. Po svojom založení v roku 2013 organizácia Code.org prvýkrát zorganizovala kampaň Hodina kódu, vďaka ktorej už viac ako 100 miliónov žiakov po celom svete spoznalo základy informatiky. Organizácia tiež spojila sily so 70 školskými okrskami po celých Spojených štátoch, aby spoločne zlepšovali a rozširovali výuku informatiky. Code.org finančne podporujú rôzne firmy, nadácie i štedrí jednotlivci vrátane spoločností ako Microsoft, Facebook, Infosys Foundation USA, Amazon a mnohých ďalších. Viac sa dočítate na adrese [code.org]({{ urls/codeorg }}).

  
Ďalšie zdroje a vzorové e-maily nájdete [na tomto odkaze]({{ promote/sample_emails }}).

{{ signup_button }}