---
title: Vzorové uznesenie napísané na podporu Týždňa informatiky a Hodiny kódu
---

{{ signup_button }}

# Vzorové uznesenie na podporu Týždňa informatiky

### Na tejto stránke nájdete vzorové uznesenie pre zákonodarcov na štátnej aj lokálnej úrovni, ktoré podporuje Týždeň informatiky a jeho ciele.

* * *

#### **UZNESENIE**  


#### Podporujeme ciele a ideály Týždňa informatiky

Týždeň informatiky poukazuje na to, že informatika hrá kľúčovú úlohu v transformácii našej spoločnosti, umožňuje inovácie a vytvára ekonomické príležitosti.

Počítačové technológie sú neoddeliteľnou súčasťou modernej kultúry a menia spôsob, ako ľudia interagujú s ostatnými a okolitým svetom.

Informatika transformuje celé odvetvia, vytvára nové podnikateľské možnosti, poháňa inovácie vo všetkých vedných oblastiach a zvyšuje produktivitu v už zavedených sektoroch ekonomiky.

Informatika je základom nášho technologického sektora a výrazne prispieva do slovenskej ekonomiky.

Informatika je pre dnešný digitálny vek nevyhnutným odborom.

Sektor informačných technológií má jedinečnú možnosť prispieť k obnove ekonomiky výskumom a vývojom nových inovácií.

Po celej krajine budú v blízkej budúcnosti tisícky voľných pozícií v sektore informačných technológií.

Ak žiakom poskytneme možnosť zúčastniť sa kvalitných aktivít zameraných na informatiku, otvoríme im bohaté možnosti uplatnenia sa v danom odvetví a poskytneme im dôležité zručnosti, ktoré budú môcť využívať počas celého života.

Všetci žiaci základných a stredných škôl si zaslúžia kvalitné informatické vzdelanie, čo si, okrem iného, vyžaduje aj kvalifikovaných učiteľov, prístup k technológiam a vhodné osnovy prispôsobené veku žiakov.

Informatika má pred sebou viaceré výzvy vrátane nízkej hodinovej dotácie na školách či nedostatočného profesijného rozvoja pre učiteľov informatiky.

Učasť na Hodine kódu počas Týždňa informatiky môže pomôcť demystifikovať informačné technológie a motivovať žiakov k tomu, aby sa v informatike vzdelávali aj ďalej.

Vo svete informačných technológií existuje množstvo bariér, ktoré majú za následok nedostatočného zastúpenie žien a predstaviteľov menšín na všetkých úrovniach a vo všetkých oblastiach.

Grace Murray Hopper, jedna z prvých informatičiek, vyvinula nové programovacie jazyky a vytvorila štandardy pre počítačové systémy, ktoré položili základy pre mnohé pokroky v oblasti informačných technológií.

Týždeň {{ campaign_date/start_long }} je na počesť narodenín Grace Hopper vyhlásený za Týždeň informatiky.<br />

Preto sa uznášame, že (PARLAMENT, VLÁDA, KRAJSKÉ/MESTSKÉ/OBECNÉ ZASTUPITEĽSTVO, RADA ŠKOLY):

(1) podporuje zavedenie Týždňa informatiky ({{ campaign_date/full }});

(2) podporuje školy, pedagógov, rodičov a zákonodarcov v tom, aby sa zapojili do Týždňa informatiky tým, že žiakom umožnia zúčastniť sa Hodiny kódu;

(3) podporuje školy, učiteľov, výskumníkov, vysoké školy, podnikateľov a zákonodarcov v hľadaní mechanizmov, ktoré by učiteľom zabezpečili špičkový profesijný rozvoj, aby dokázali poskytovať udržateľné informatické vzdelanie na všetkých stupňoch vzdelávania a motivovali žiakov k spoznávaniu informatiky a jej konceptov;

(4) podporuje zákonodarcov pri odstraňovaní bariér zvýhodňujúcich iné predmety na úkor informatiky, ktorá v dôsledku toho nebýva ťažiskovým predmetom;

(5) podporuje všetky (aj už existujúce) programy, ktoré pomáhajú ženám a predstaviteľom menšín nájsť si uplatnenie v oblasti informatiky.

{{ signup_button }}