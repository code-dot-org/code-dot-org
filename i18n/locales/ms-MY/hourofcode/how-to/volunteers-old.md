---
title: Panduan cara untuk sukarelawan Jam Kod
---

{{ signup_button }}

# Panduan Cara untuk Sukarelawan
### Lakukan perbezaan di dalam kelas hari ini!

***

## Mengapakah menjadi sukarelawan?
Cuba lihat beberapa testimoni daripada mereka yang pernah menjadi sukarelawan:

- “Antara cerita terbaik pengalaman saya ialah keseluruhan peserta kelas saya adalah wanita dan terdiri daripada berbilang bangsa. Ini menunjukkan petanda baik bagi masa depan industri kita kerana memiliki peluang membantu dan menggembirakan kanak-kanak ini.”
- “Terutamanya seronok kerana dapat menggalakkan remaja perempuan di dalam bidang teknologi. Terasa seperti saya membantu generasi seterusnya di kawasan setempat saya.”
- “Saya AMAT SUKA melihat betapa terujanya kanak-kanak itu. Satu perkara yang mengagumkan ialah guru menyedari bahawa sebilangan pelajar yang kurang berjaya di dalam akademik, menjadi begitu cemerlang semasa mereka berfikir seperti pembangun dan membantu yang lain - memberikan mereka ruang membina keyakinan.”

## Sesiapa sahaja boleh menjadi sukarelawan
### Sukarelawan dan penceramah di dalam teknologi:
Adakah anda mempunyai hubungan dengan CS atau teknologi? Jika anda bekerja di dalam bidang kejuruteraan perisian, di syarikat teknologi memegang apa-apa peranan (bukan jurutera atau kejuruteraan), atau anda telah mengambil kursus sains komputer, anda boleh membantu memberikan inspirasi kepada pelajar! Ramai pelajar tidak pernah bertemu dengan sesiapa yang bekerja di dalam industri teknologi dan guru kami amat suka kerana dapat menghubungkan kelas mereka dengan profesional dan pelajar universiti.

Anda boleh menjadi penceramah undangan di dalam kelas, atau membantu guru menjalankan aktiviti. Kunjungi kelas tempatan bertujuan memberikan inspirasi kepada pelajar untuk terus mempelajari sains komputer.
<br>
<br>

<a href="https://code.org/volunteer"><button>Daftar hari ini untuk menjadi sukarelawan teknologi!</button>

<br>
<br>

### Sesiapa yang berminat secara mendalam untuk meluaskan peluang:
Adakah anda percaya bahawa dengan mempelajari sains komputer boleh membuka peluang untuk pelajar? Bantu di kelas tempatan atau anjurkan acara selepas sekolah! Anda tidak perlu mempunyai latar belakang sains komputer untuk menganjurkan Jam Kod. Dan, hanya menawarkan untuk membantu seringkali cukup meyakinkan guru anak anda, rakan, atau kelab bagi mencuba selama sejam.

### Bagaimanakah anda memulakannya?

1. [Hantarkan e-mel ini]({{ promote/help_schools }}) kepada guru anak anda, menawarkan untuk membantu mereka menjalankan acara Jam Kod.
2. Tawaran untuk menganjurkan acara Jam Kod selepas sekolah di sekolah tempatan. [Gunakan Panduan Cara ini]({{ urls/how_to_guide }}) untuk membantu anda merancang.

## Merekrut rakan sekerja anda untuk menjadi sukarelawan
Beritahu kawan dan rakan sekerja anda tentang Jam Kod. Ribuan guru mencari sukarelawan, oleh itu minta mereka untuk [mendaftarkan diri sebagai sukarelawan](https://code.org/volunteer). Minta majikan anda melibatkan diri. [Hantarkan e-mel ini]({{ promote/sample_emails }}) kepada pengurus atau Ketua Pegawai Eksekutif (CEO) syarikat anda agar ramai individu boleh menyertainya.

## Cara membuat persiapan
- [Pilih video]({{ promote/videos }}) untuk ditunjukkan bagi membantu menumpukan kelas dan membuatkan mereka teruja melakukan Jam Kod.
- Lihat [Kit Peralatan Sukarelawan Jam Kod](/files/hoc-volunteer-toolkit.pdf) yang mengandungi gambaran keseluruhan, garis masa, bahan penyediaan dan pemasaran. Semua persediaan yang perlu anda lakukan untuk pengalaman sukarelawan anda!
- Jika anda akan melakukan tutorial semasa sesi anda, luangkan 30 minit untuk mencuba sekurang-kurangnya satu [tutorial Jam Kod]({{ urls/learn }}).
- Jika anda akan mengunjungi sekolah, sila lengkapkan apa-apa pemeriksaan latar belakang atau kertas kerja yang diperlukan.
- [Kaji petua ini](https://code.org/files/CSTT_Volunteers.pdf) tentang cara berinteraksi dengan pelajar.
- Sertai perbualan di dalam Facebook, Twitter, Instagram dan Tumblr dengan #HourOfCode.
- Berhubung dengan guru bagi membincangkan perkara yang anda rancangkan untuk bercakap semasa sesi anda diadakan.
- Jika anda menjadi sukarelawan maya, uji kemampuan perkongsian A/V dan skrin terlebih dahulu.

## Hari Acara Jam Kod
Apabila anda menganjurkan acara Jam Kod, sila ikuti contoh agenda di bawah untuk membantu membimbing hari anda. Sebelum itu, pastikan anda daftar masuk ke sekolah dan menyapa guru pada hari acara anda berlangsung. Sahkan jadual yang telah dipersetujui untuk hari ini dan bincangkan apa-apa perkara utama dengan guru terlebih dahulu.

### Agenda contoh:

| Masa          | Item agenda                                                                                                                                                                                                                                                                                                                                                                                                                |
| ------------- | -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| 1-5 minit     | [Tunjukkan video inspirasi]({{ promote/videos }}).                                                                                                                                                                                                                                                                                                                                                                         |
| 5-10 minit    | Perkenalkan diri anda dan ketahui lebih lanjut tentang pelajar: </ul><li>Apakah pekerjaan anda, apakah yang anda lakukan dan apakah yang paling anda suka tentang pekerjaan anda?</li><li>Apakah atau siapakah yang memberikan inspirasi kepada anda?</li><li>Bagaimanakah anda mula berminat dalam bidang sains komputer?</li><li>Adakah anda mempunyai mentor?</li><li>Kongsikan cerita tentang sejauh mana teknologi memberikan kesan kepada semua individu.</li><br>Sila tanya pelajar soalan dan tinggalkan masa untuk sesi Soalan & Lazim.</br> <li> Apakah pekerjaan yang mereka minati, apakah alat atau aplikasi teknologi kegemaran mereka dan bagaimanakah pada pendapat mereka alat atau aplikasi tersebut dibina? </li><li> Adakah pelajar mempunyai apa-apa soalan untuk anda?</ul>                       |
| 30-60 minit   | **Kod!** Berjalan-jalan, menjawab soalan dan membimbing mereka menjawab teka-teki yang sukar. Cuba jangan terus berikan penyelesaian kepada pelajar, sebaliknya, cuba tanya soalan supaya mereka boleh menjawab sendiri perkara yang menyebabkan kesilapan dan menggalakkan mereka bertanya antara satu sama lain jika mereka mempunyai soalan. Belajar daripada satu sama lain ialah peluang pembelajaran yang amat baik. |
| 1-3 minit     | Ucapkan terima kasih kepada semua individu dan kongsikan kata perpisahan yang memberikan inspirasi. Berikan mana-mana item promosi syarikat anda (pelekatnya hebat)!                                                                                                                                                                                                                                                       |
| Selepas Acara | **Buat perubahan yang berkekalan:** Bercakap dengan guru tentang mengubah Jam Kod menjadi kursus sains komputer sepenuhnya! Pergi ke [code.org/yourschool](https://code.org/yourschool) dengan guru anda untuk mengisi perkara yang diajar oleh pihak sekolah hari ini dan menggalakkan mereka berjanji membawa sains komputer ke dalam kelas mereka.                                                                      |

### Selepas Acara:
- Kongsikan foto dan cerita anda dengan Code.org di giving@code.org.
- Perlu diingatkan untuk memasukkan jam sukarelawan anda di dalam portal penjejakan sukarelawan syarikat anda.
- Kongsikan pengalaman anda di dalam media sosial #HourOfCode!
- Jika anda mengambil gambar/video semasa acara tersebut berlangsung, **terutamanya dengan pelajar**, pastikan anda mendapat kebenaran daripada guru/ibu bapa jika anda ingin menyiarkan cerita anda di dalam media sosial.
- Dan, sila semak semula dalam masa sebulan: Adakah guru berminat menawarkan kursus sains komputer? Kongsikan [sumber dan peluang pembelajaran profesional untuk membantu mereka melaksanakannya](https://code.org/yourschool).

## Cara anda boleh dipilih sebagai sukarelawan penceramah undangan teknikal
- Guru akan mencari sukarelawan pada [peta sukarelawan](http://code.org/volunteer/local) kami.
- Cuba sediakan profil anda selengkap yang mungkin untuk meningkatkan peluang guru memilih anda.
- Apabila terpilih, pihak guru akan menghubungi anda melalui borang ini (e-mel anda tidak akan dikongsikan dengan guru). *Jika anda menerima terlalu banyak permintaan daripada guru, anda sentiasa boleh mengemas kini keutamaan anda dengan mengklik pautan untuk mengedit maklumat anda atau berhenti melanggan, seperti yang disediakan di bahagian bawah mana-mana e-mel daripada guru.*

## Menjadi Sukarelawan semasa Sesi Soalan Lazim Hour of Code

### Saya masih belum dihubungi oleh pihak guru. Bagaimanakah saya masih boleh menjadi sukarelawan?
Cuba mencari sekolah tempatan dan menghubungi pengetua/guru/pejabat depan dan bertanya cara anda boleh membantu.

### Berapa lama masa diambil untuk kunjungan ke kelas berakhir?
Kunjungan ke kelas secara bersemuka kebiasaannya mengambil masa selama 60-90 minit manakala kunjungan ke kelas maya pula kebiasaannya berlangsung selama 20-30 minit.

### Apakah kumpulan peringkat umur yang sesuai untuk melakukan aktiviti Jam Kod?
Code.org dan rakan kongsi kami mereka bentuk semua aktiviti Jam Kod untuk menarik minat pelajar semua peringkat gred (K-12), lelaki dan perempuan, daripada pelbagai latar belakang. Semua individu, malah orang dewasa boleh merasakan keseronokan semasa bermain!



{{ signup_button }}
