---
title: Guia orientativa de l'Hora del Codi per esdeveniments virtuals
---

{{ signup_button }}

# Consells per celebrar un esdeveniment virtual de l'Hora del Codi

### No cal que estigueu presents perquè la vostra Hora del Codi sigui tot un èxit!

***

Tot i que l'Hora del Codi normalment se celebra en aules d'arreu del món, no cal ser-hi en persona per gaudir de la diversió! Amb aquestes recomanacions, podreu celebrar una Hora del Codi virtual interactiva i emocionant per als vostres alumnes.  Si encara teniu alguna pregunta, consulteu la nostra [guia orientativa per esdeveniments virtuals]({{ localized_files/participation_guide_virtual }}).

<br><br>

[<img src="/images/fit-600/Marketing/pexels-andrea-piacquadio-3762940.jpg" />]({{ urls/learn }})

## Que estigueu separats no vol dir que no pugueu començar junts
Encara que tingueu pensat que els alumnes facin les activitats de manera independent, us recomanem que comenceu l'esdeveniment amb una introducció en línia per il·lusionar els participants. Hi ha diverses maneres interessants de començar l'esdeveniment:

<ul>
<li><b>Convideu un ponent</b>: Hi ha milers de voluntaris amb experiència en tots els àmbits que esperen que us hi poseu en contacte! Feu servir el nostre <a href="https://code.org/volunteer/local">mapa de voluntaris</a> per trobar-los. Si feu una Hora del Codi virtual, la distància no serà un problema, així que podeu ampliar la cerca per trobar voluntaris disposats a participar de manera remota. Un cop us hàgiu posat en contacte amb un voluntari, podeu dirigir-los a la nostra <a href="http://hourofcode.com/us/how-to/volunteers">Guia orientativa per voluntaris de l'Hora del Codi</a>, on trobaran idees sobre temes o preguntes per animar la conversa, entre d'altres.</li>
<li><b>Poseu un vídeo que els inspiri</b>: Una altra manera de començar l'esdeveniment que mai falla és posar un dels molts <a href="http://hourofcode.com/us/promote/resources#videos">vídeos inspiradors</a> que us oferim. Molts d'aquests vídeos duren menys de 5 minuts i inclouen missatges inspiradors i d'ànims de personatges famosos que segur que reconeixeran.</li>
<li><b>Parleu de com es pot utilitzar la informàtica per fer el bé</b>: Convertiu la vostra Hora del Codi en una conversa més profunda sobre la informàtica i l'impacte de la tecnologia en la vida quotidiana. Feu preguntes per guiar la conversa i convertiu l'inici de l'esdeveniment en un debat interactiu. Si voleu veure més idees sobre com iniciar la conversa, feu una ullada a aquestes <a href="https://code.org/csforgood#prompts">preguntes de debat</a>.</li>
</ul>

---

## Què cal preparar amb antelació

### 1. Decidiu quina plataforma de videoconferència fareu servir
Segurament ja sabeu fer servir plataformes com ara Cisco Webex, Google Meet, Microsoft Teams, Skype o Zoom. Trieu la que trieu, us aconsellem que us hi familiaritzeu, que proveu les funcions que ofereix i que feu un assaig de l'Hora del Codi abans del dia de l'esdeveniment.

[<img src="/images/fit-600/Marketing/photo-of-boy-video-calling-with-a-woman-4145197.jpg" />]({{ urls/learn }})

### 2. Planifiqueu la participació dels alumnes
**Activitat de l'Hora del Codi autoguiada**<br> Us recomanem que, després de fer la introducció, doneu permís als alumnes per sortir de la trucada mentre fan les <a href="https://hourofcode.com/us/learn">activitats de l'Hora del Codi</a> de manera autònoma en comptes de fer-les tots junts en directe. Això permetrà que els alumnes s'endinsin en els seus projectes i assimilin millor els conceptes de la informàtica. També minimitzarà les distraccions i l'obstacle que suposa haver de tenir la finestra de la trucada oberta.

Determinar quin dels tres tutorials faran abans de l'esdeveniment us pot resultar útil. Així podreu triar les activitats més apropiades pel seu curs. A més, si tenen qualsevol pregunta, estareu més preparats per ajudar-los si ja us heu familiaritzat amb els tutorials que estan fent.

Si teniu previst que els alumnes facin l'activitat immediatament després de la introducció, potser us ajudarà tenir una aula virtual, una plataforma de xat o altres canals de comunicació oberts on puguin demanar-vos ajuda o fer preguntes.

**Activitat de l'Hora del Codi conjunta**<br> Si preferiu que els alumnes mantinguin la trucada activa durant l'esdeveniment, tingueu present que hauran de tenir dues finestres obertes tota l'estona: la de la plataforma de videoconferència i la de l'activitat que han de fer.

**Amb els pares**<br> En el cas dels alumnes fins a 4t de primària, plantegeu-vos demanar als pares que celebrin una Hora del Codi a casa. Per orientar-los, podeu recomanar-los quins tutorials poden fer o compartir aquesta <a href="https://hourofcode.com/us/how-to/parents">Guia orientativa per als pares</a>.

[<img src="/images/fit-600/Marketing//happy-father-and-child-browsing-laptop-in-bedroom-4545778.jpg" />](https://hourofcode.com/us/how-to/parents)

### 3. Col·labora amb un voluntari
Al nostre <a href="https://code.org/volunteer/local">mapa de voluntaris</a> podràs trobar un voluntari que encaixi amb les teves necessitats. Molts estan disponibles per participar de manera remota i estaran encantats de compartir la seva experiència en el món de la informàtica, explicar l'impacte de la tecnologia en les seves feines, o ajudar-vos a contestar les preguntes dels alumnes. Un cop hàgiu trobat un voluntari, organitzeu una reunió abans de l'esdeveniment per comentar l'objectiu de l'activitat, coordinar els requisits tècnics i definir els aspectes logístics de la seva participació en línia.

### 4. Materials de celebració
A continuació trobareu idees sobre com celebrar la vostra Hora del Codi virtual. Algunes requereixen certa preparació prèvia, com ara la creació de <a href="https://studio.code.org/certificates/batch">certificats</a> per a tots els participants.

---

## Celebreu-ho tots junts

Igual que abans de l'esdeveniment heu fet una introducció, torneu a reunir-vos al final per celebrar-ho! Aquí teniu algunes idees sobre com fer que la celebració virtual sigui interactiva i especial:

- Deixeu que els alumnes comparteixin els seus projectes acabats amb la resta de la classe. Si la vostra plataforma de videoconferència ho permet, podeu animar els alumnes a fer una captura de pantalla dels seus projectes perquè se la posin de fons!
- Comenteu allò que han après: Què han après sobre informàtica o tecnologia? Què han fet quan s'han trobat un problema, i com l'han resolt?
- <a href="https://studio.code.org/certificates/batch">Creeu i compartiu certificats</a> per als participants
- Compartiu fotos i vídeos de la vostra Hora del Codi virtual a les xarxes socials. Use #HourOfCode and @codeorg so we can highlight your success, too!

[<img src="/images/fit-600/Marketing/g8TUlHzF.jpeg" />]({{ urls/learn }})

I per acabar, si no heu començat l'esdeveniment amb un a <a href="https://code.org/volunteer/local">ponent convidat</a>, <a href="https://hourofcode.com/us/promote/resources#">un vídeo inspirador</a> o <a href="https://code.org/csforgood#prompts">preguntes de debat</a>, aquest també és un bon moment per incorporar alguna d'aquestes experiències.

{{ signup_button }}
